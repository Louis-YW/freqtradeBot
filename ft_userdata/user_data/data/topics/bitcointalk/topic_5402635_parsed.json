{
  "id": "topic_5402635",
  "title": "illetyus",
  "author": "illetyus",
  "created_time": "June 14, 2022, 08:21:27 PM",
  "content": "a16z web3 hakkında bir rapor yayınlamıştı. Raporun bir kısmını Türkçe'ye çevirdim. Tamamını incelemek isteyenler için: https://a16zcrypto.com/wp-content/uploads/2022/05/state-of-crypto-2022_a16z-crypto.pdf ----a16z Nedir? Andreessen Horowitz (a16z olarak da bilinir) 2009 yılında kurulan, dünyanın en önemli girişim sermayesi fonlarından biridir. Mobil, oyun, BT, e-ticaret ve eğitim gibi sektörlerde faaliyet gösteren şirketlere gelişmeleri için yatırım yapar. a16z uzun bir süre kuruluş misyonuna uyarak yoluna devam etti. Fakat 2018 yılında şirket, yeni bir maceraya atılma kararı aldı. A16z klasik VC (girişim fonu) modeli yerine blok zincir, NFT ve kripto para gibi dijital varlıklara yatırım yapabileceği bir modele geçti. Peki, bu süreç nasıl gelişti? 2018; Andreessen Horowitz, aldığı karar ile blok zincir, NFT ve kripto para gibi varlıklara yatırım yapma kararı aldı. İlk aşamada kripto para fonu için 300 milyar dolar fon topladı. Toplanan paranın dışında CryptoKitties, Dfinity, Earnin, Pindrop, PeerStreet, Tenfold ve Very Good Security'ye de yatırım yaptı. 2019; Andreessen Horowitz Substack'e A Serisi için 15 milyar dolardan fazla fon sağladı. 2020; Şirket 2020 yılında yatırımlarını büyütme kararı aldı. Çocuklar için geliştirilen Roblox adlı bir sosyal oyun platformunda 150 milyon dolarlık G Serisi turunda başı çekti. Şirket ikinci büyük atılımını yine aynı sene gerçekleştirdi. Şirket, kripto para fonu için bu kez 515 milyon dolar topladı. Andreessen Horowitz, sonraki dönemlerde de yatırımlarına devam etti. Şirket, yine kripto para odaklı 1 milyar dolara yakın fon toplamak için çalışmalara başladı.State of Crypto İnternetin birinci evresi (1990 – 2005) topluluğun kontrolünde olan, ağda çoğunlukla içerik üreticileri ve üretilen içerikleri takip eden kullanıcıların bulunduğu bir ortamdı. İkinci aşamada (2005 – 2020) ise internet, merkezileşen hizmetlerin yer aldığı, devletlerin ve az sayıdaki büyük teknoloji şirketlerinin hakim olduğu bir mecraya dönüştü. Web 2 olarak adlandırılan bu bölüm aynı zamanda internet kullanımının en fazla arttığı dönem oldu.Üçüncü yani son aşama olan Web3 ile birlikte internet merkezden uzaklaşan, tekrar topluluğun yönettiği gelişmiş ve modern bir çağa giriş yaptı.a16zWeb3’ünyeni bir dalga oluşturduğunu; bunun da girişimci ve yaratıcı insanların önünü açacağını ifade ediyor. Şirketin yayımladığı State of Crypto raporunda internette yaşanan değişim hem yazılı hem de görsel olarak aktarılmış. Raporun detayları ise şöyle; Web 3a16z yayınladığı raporda Web 2’nin şirketlerin kontrolünde olduğu, bu şirketlerin de kendi çıkarları doğrultusunda ağı şekillendirdiği belirtiliyor. Şirket ancak Web 3’ün gelmesi ile birlikte insanların tam anlamıyla internetin bir parçası haline geldiğini ifade ediyor. Grafikte görüldüğü gibi Web 2’de yatırımcılar ve üreticiler internete hakimken, Web 3’te ise yatırımcılar, üreticiler, yaratıcılar ve kullanıcılar yani tüm paydaşlar eşit güçte. En azından Web 3’ün ortaya attığı fikir bu şekilde. DeFiHazırlanan raporda dünyadaki insanların büyük bir kısmı için geleneksel finans kuruluşları tarafından sunulan hizmetin yetersiz olduğu söylenmiş. İnsanlara ulaşmada hala sorun yaşanması, yüksek işlem ücretleri, hizmet kalitesinin düşük olması gibi etkenler bankalar özelinde incelenmiş. Aktarılan verilere göre; Dünya genelinde 1.7 milyar insanın hiçbir zaman banka hesabı olmadı. Tabii bu rakamların içine medeniyetten uzak ve izole bir şekilde yaşayan insanlar da dahil. Bu insanlar hariç utulduğunda ise yine 1 milyar insanın imkanı olmasına rağmen banka hesabı açtırmadığı görülüyor. Yine dünya genelinde 1 milyar insan akıllı telefona sahip olmasına rağmen bankalar ile çalışmıyor.  Akıllı telefonu olup, banka hesabını bulunan insanlardan ise %48’i geçtiğimiz sene herhangi bir transfer gerçekleştirmedi ya da bankacılık hizmeti almadı. DeFi ise neredeyse sıfırdan başlayarak iki yıl gibi kısa bir sürede 100 milyar doların üzerinde büyüdü. Son iki yıl içinde DeFi’nin en popüler kullanım alanları ise token takası ve ödünç verme mekanizmaları oldu. Ayrıca raporda Ethereum üzerinde çalışan DeFi’lerin büyümesi ve geliştirilmesi için en yoğun çalışmaların henüz yeni başladığı ifade ediliyor. Aynı büyüme oranı yakalanması halinde birkaç yıl içinde DeFi piyasasının yarım trilyon dolara yaklaşması bekleniyor. Stablecoinler Stablecoinler bazı ekosistemlerin en önemli parçasını oluşturur. Dolara 1’1 olarak sabitlenen bu coinler, tokenin fiyat istikrarının korunmasını ve sürdürülebilir bir şekilde büyümesini sağlar. Ayrıca blok zincirdeki dijital dolar ihtiyacını karşılar. Raporda yıllık bazda kullanım, işlem hızı ve cirolar karşılaştırıldığında en iyi 3 stabil coin; Dai, USDC ve Tehter olarak gösterilmiş. a16z blok zincirde giderek artan stablecoin kullanımının grafiğini de aktarmış: NFT: NFT’ler içerik üreticileri ile onların hayranlarını aracısız şekilde buluşturacak bir proje olarak ortaya çıktı. Başlangıçta tam olarak NFT anlaşılamasa da kısa sürede popüler hale geldi. Bağımsız sanatçılar kendi eserlerini gerçek değerinden satma imkanı bulurken, sanat eseri yatırımcılar daha uygun fiyatlarla yatırım yapma imkanı buldu. 2021 yılında YouTube kanalları (37 milyon kanal için) ortalama 405 dolar kazanç elde etti. Spotify’da ise (11 milyon şarkıcı için) rakam biraz daha yukarı çıktı ve şarkıcı başına üretilen gelir 636 dolar oldu. NFT üreticileri özelinde bakıldığında ise 22,400 üretici kişi başına 174 dolar kazandı. Web 3 Oyunları Video oyunu endüstrisi, yeni platformların ve iş modellerinin katmanlaşmasıyla büyük bir büyüme kaydetti. Pazarın genişlemesi ile birlikte geliştiricilerin sayısı artarken aynı zamanda kripto kullanıcılarının sayısı da arttı. Web 3 oyunları çoğunlukla oyna kazan mantığına dayanır. Oyuncular zincir üzerindeki oyunlarda çeşitli görevlerde ve etkinliklerde başarı kazanarak ödüller kazanır. Ödüller NFT ve kripto para olarak verilir. Sistem NFT ve kripto paralar üzerine inşa edildiğinden bu oyunlardan gelen kullanıcılar piyasalarda önemli bir haraketlilik sağlar. 2022’nin ilk 6 ayında; NFT satışlarının %20’sini, kripto cüzdan hareketlerinin ise %49’unu Web 3 oyuncularının yaptığı işlemler oluşturdu. Oyun pazarının büyümesi aynı zamanda metaverse pazarını da olumlu şekilde etkiledi. Başını Otherside, Sandbox ve Decentraland’ın çekti LAND satışları 2021’de 2 milyar doları geçti. A16z Web 3 Rapor Değerlendirmesi a16z blokzincirin tüm unsurlarını içeren detaylı bir rapor hazırlamış. Rakamlar incelendiğinde piyasanın her geçen gün büyüdüğü ve önümüzdeki dönemde de büyümeye devam edeceği görülüyor.a16z, Web3 altyapısının genişlemesi ile Ethereum olmayan katman 1 ve Ethereum katman 2 blok zincirlerinin sürekli iyileştirilmesi ve büyümesiyle gelişmeye devam edeceğini düşünüyor. Bu sene sonuna kadar gerçekleşmesi beklenen Ethereum 2.0’ın bu süreci hızlandırması beklenirken, birleşmenin ardından Ethereum kullanımına karşın yükselen çevresel tepkilerin azalacağı da raporda ifade ediliyor.",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5402635",
  "comments": []
}