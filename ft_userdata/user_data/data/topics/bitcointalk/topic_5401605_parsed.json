{
  "id": "topic_5401605",
  "title": "Question:",
  "author": "ingiltere",
  "created_time": "June 06, 2022, 09:42:06 PM",
  "content": "Bilindiği gibi 2018 Dünya Kupası'ndan sonra Avrupa'da milli takımların oynadığı hazırlık maçlarının yerini Uluslar Ligi aldı. Uluslar Ligi A, B, C ve D ligi olmak üzere dört klasmana ayrılıyor. A liginde grup birincileri arasında finaller düzenleniyor ve bir takım şampiyon oluyor. Diğer liglerde ise grup birincileri üst klasmana yükselirken grup sonuncuları klasman düşüyor. Türkiye bu sene C liginde mücadele ediyor.2019'da Portekiz, 2021'de Fransa Uluslar Ligi şampiyonu oldu.",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5401605",
  "comments": [
    {
      "author": "eightdots",
      "created_time": "June 06, 2022, 09:51:54 PM",
      "body": "A Milli Takımımız, ilk maçında FIFA sıralamasında 124. olan Faroe Adaları'nı konuk etti. Başakşehir Fatih Terim Stadı'nda oynanan maçı 4-0 kazandık ve 1. maçlar sonunda liderlik koltuğuna oturduk. Milli takım, UEFA Uluslar Ligi'nde 2-14 Haziran 2022 tarihleri arasında 4, 22-27 Eylül 2022 tarihleri arasında ise 2 karşılaşma oynayacak. Hedefimiz grupta lider olup tekrar B Ligi'ne yükselmek. Aslında hazırlık maçlarının yerine oluşturulan bir lig. Amacı olmayan hazırlık maçlarını izlemektense bunu izlemeyi tercih ederim.Van Dijk: \"Millet tatil yapıyor biz burada uluslar ligi diye manasız bir turnuvada maç yapıyoruz.\" demiş. -Yaz gelmişse gelmiş siz oynayacaksınız biz izleyeceğiz aslan, işiniz ne diye cevap verdim.",
      "score": 0,
      "upvotes": 0,
      "downvotes": 0
    },
    {
      "author": "kriminall",
      "created_time": "June 06, 2022, 10:01:33 PM",
      "body": "A milli takımın C liginde olması bile bizim için bir utanç sayılabilir, en kötü torba D torbasıyken bizim bir üst klasmanda oynamamız bizim hatamız yüzünden, bu sene ancak B grubuna çıkarız ancak A grubuna çıkmak için de bir sonraki turnuvada çok çalışmamız lazım, Ümit milli takıma bakıyorum arada pek gelecek vaat etmiyorlar, bir kaç yetenekli oyuncu olsa da gelecek için daha iyi altyapı çalışması şart,",
      "score": 0,
      "upvotes": 0,
      "downvotes": 0
    },
    {
      "author": "ingiltere",
      "created_time": "June 07, 2022, 09:16:27 PM",
      "body": "Türkiye'nin C liginde olması gerçekten üzücü bir durum. Bu grupta altıda altı yaparak B ligine yükseliriz. Rakipler o kadar kötü ki normalde Uluslar Ligi formatından önce hazırlık maçı düzenlenecek olsa insanın aklına bile gelmeyecek kadar küçük ve futbolla alakasız ülkelerdi. Litvanya ile tarihimizde ilk kez karşılaşmamız da bunun adeta bir kanıtı oldu. Asıl heyecan A liginde üçüncü grupta yaşanıyor. Aynı grupta Almanya, İngiltere ve İtalya var. Haliyle o grubun maçlarını izlemek daha çok heyecan veriyor. Bugün Almanya ile İngiltere oynadı ve maç berabere bitti. İngiltere ilk maçta Macaristan'a yenilmişti dolayısıyla grubu lider tamamlama ihtimalleri çok düşük. Almanya net bir santraforu olmamasına rağmen bu grupta öne çıkıyor. İtalya ile oynayacakları maçlar grubun kaderini belirleyecektir.",
      "score": 0,
      "upvotes": 0,
      "downvotes": 0
    },
    {
      "author": "RaltcoinsB",
      "created_time": "June 07, 2022, 10:18:44 PM",
      "body": "Quote from: ingiltere on June 07, 2022, 09:16:27 PMTürkiye'nin C liginde olması gerçekten üzücü bir durum. Bu grupta altıda altı yaparak B ligine yükseliriz. Rakipler o kadar kötü ki normalde Uluslar Ligi formatından önce hazırlık maçı düzenlenecek olsa insanın aklına bile gelmeyecek kadar küçük ve futbolla alakasız ülkelerdi. Litvanya ile tarihimizde ilk kez karşılaşmamız da bunun adeta bir kanıtı oldu. Asıl heyecan A liginde üçüncü grupta yaşanıyor. Aynı grupta Almanya, İngiltere ve İtalya var. Haliyle o grubun maçlarını izlemek daha çok heyecan veriyor. Bugün Almanya ile İngiltere oynadı ve maç berabere bitti. İngiltere ilk maçta Macaristan'a yenilmişti dolayısıyla grubu lider tamamlama ihtimalleri çok düşük. Almanya net bir santraforu olmamasına rağmen bu grupta öne çıkıyor. İtalya ile oynayacakları maçlar grubun kaderini belirleyecektir.Bence Almanya grubun favorisi olacak İngiltere’nin yenilgisi çok sürpriz olmuş Macaristan da son zamanlarda beni çok şaşırtan bir ülke bazen öyle maçlar oynuyorlar ki eski Macaristan mı gelecek tekrar acaba diye soruyorum bazen de öyle kötüler ki amatörce oynuyorlar tıpkı bizim millilere benziyorlar",
      "score": 0,
      "upvotes": 0,
      "downvotes": 0
    },
    {
      "author": "husdemba",
      "created_time": "June 08, 2022, 06:29:51 AM",
      "body": "Bu turnuva futbolcular için adeta bir eziyete dönüşmüş durumda. Sezon boyu yoğun bir fikstürden çıkıp dinlenecekleri zaman bu turnuva ortaya çıkıyor. Bazı futbolcular bunu yüksek sesle de dillendiriyorlar, bu turnuvanın geleceği mutlaka tekrar müzakere edilecektir. Türkiye'ye gelecek olursak da Litvanya bile bizim kalemize rahat rahat gelebildi, isabetli şutları olmasa da direkten dönen topları oldu. Biz B ligi ile C ligi arasında asansör takım oluruz gibi düşünüyorum.",
      "score": 0,
      "upvotes": 0,
      "downvotes": 0
    },
    {
      "author": "ingiltere",
      "created_time": "June 08, 2022, 05:59:59 PM",
      "body": "Bugün A liginde dördüncü grup maçları var. Birbirine yakın güçte takımlar bu grupta toplanmış. Hollanda ve Polonya ilk maçlarını kazanmıştı. Özellikle Belçika'nın dört gol yiyerek yenilmesi büyük bir sürpriz olmuştu. Bu sefer Hollanda grubun en güçsüz görülen ekibi Galler ile oynayacak. Bu maçı kazanarak grupta büyük avantaj yakalamak istiyorlar. Diğer takımlara göre bu turnuvaya daha çok önem verdiklerini de Belçika maçında gördük. Belçika'nın da gruptaki iddiasını sürdürmek için Polonya'yı mutlaka yenmesi gerekiyor. Bugün favorilerin kazandığı bir gün mü olacak yoksa yeni bir sürpriz mi yaşanacak birkaç saat içinde öğreneceğiz.",
      "score": 0,
      "upvotes": 0,
      "downvotes": 0
    },
    {
      "author": "W Jr.",
      "created_time": "June 08, 2022, 06:03:01 PM",
      "body": "Quote from: ingiltere on June 08, 2022, 05:59:59 PMBugün A liginde dördüncü grup maçları var. Birbirine yakın güçte takımlar bu grupta toplanmış. Hollanda ve Polonya ilk maçlarını kazanmıştı. Özellikle Belçika'nın dört gol yiyerek yenilmesi büyük bir sürpriz olmuştu. Bu sefer Hollanda grubun en güçsüz görülen ekibi Galler ile oynayacak.Galler’de dünya kupasında mücadele edecek, bileti yeni Ukrayna’nın elinden aldı.Moral olarak üst seviyedeler.Hollanda ise mükemmel bir ilk maçı geride bıraktı.Benim beklentim beraberlik ihtimallerinin daha yüksek olacağı ama belli olmaz, favori Hollanda görünüyor Galler’i de rahatlıkla yenebilirler.",
      "score": 0,
      "upvotes": 0,
      "downvotes": 0
    },
    {
      "author": "judas",
      "created_time": "June 08, 2022, 07:35:13 PM",
      "body": "Uluslar Ligi'nde şu ana kadar şov yaptık desek yeridir fakat şov yaptığımız takımlar da takım değildi işte.    Bir maçta Faroe Adaları'na 4 attık diğerinde Litvanya'ya 6 attık ve ikisinde de gol yemedik. Öte yandan gruptaki diğer takım da Lüksemburg zaten.    C Ligi'nde hep kalsak böyle antrenman maçları gibi takılsak diğer turnuvalara güzel bir ısınma olur aslında ama bu sefer de kendi seviyemizi göremeyiz.    Bu arada diğer takımlara gelecek olursak da çok ilginç skorlar gözlemledik şu ana kadar. Uluslar Ligi diğer daha büyük turnuvalara nazaran daha farklı geçiyor.",
      "score": 0,
      "upvotes": 0,
      "downvotes": 0
    },
    {
      "author": "execijutiere",
      "created_time": "June 09, 2022, 06:31:10 PM",
      "body": "Bugün önemli maçlar var.İspanyanın mutlak 3 puan kazanması gerekiyor. Zor bir maç olacak ama yeneceklerini düşünüyorum. Grubun öbür maçında portekiz ile çekya karşılaşıyor. Portekiz için zor bir maç olacak. Ronaldo ağırlığını koyabilir. Norveç gruptan lider çıktı diyebiliriz. Bugünkü slovenya maçında ağır favori.",
      "score": 0,
      "upvotes": 0,
      "downvotes": 0
    },
    {
      "author": "Distraction",
      "created_time": "June 09, 2022, 07:07:32 PM",
      "body": "İspanya grubunun ilk iki maçında da beraberlik almayı becererek Uluslar Ligi'ne kötü bir başlangıç yaptı. Şu an İsviçre deplasmanında o iki maçın intikamını almakta kararlı gözüküyorlar. Daha 13. dakikada 1-0 öne geçmeyi başardılar ve şu an maç tamamen onların kontrolü altında. İsviçre geçen maçta Portekiz'e 4-0 kaybetmişti ve bu maçta da pek fazla bir şey yapabileceğini sanmıyorum. En fazla 1 gol bulurlar ama İspanya her türlü yener. Portekiz'in de Çekya karşısında galip gelmesini bekliyorum.",
      "score": 0,
      "upvotes": 0,
      "downvotes": 0
    },
    {
      "author": "Retro Harmony",
      "created_time": "June 09, 2022, 07:09:13 PM",
      "body": "Quote from: execijutiere on June 09, 2022, 06:31:10 PMBugün önemli maçlar var.İspanyanın mutlak 3 puan kazanması gerekiyor. Zor bir maç olacak ama yeneceklerini düşünüyorum. Grubun öbür maçında portekiz ile çekya karşılaşıyor. Portekiz için zor bir maç olacak. Ronaldo ağırlığını koyabilir. Norveç gruptan lider çıktı diyebiliriz. Bugünkü slovenya maçında ağır favori. İspanya 1-0 öne geçti pablo sarabianın attığı golle. Grupta önemli bir maça çıkıyorlar ve rahatlıkla kazanacaklar. Portekiz ise Çekya karşısında mutlaka galibiyet parolasıyla harekete geçti ve şimdiye kadar 0-0 gidiyor. Dünya kupasında iyi bir takım göstermek için bu maçta kendilerini ispat etmeleri gerekecek.",
      "score": 0,
      "upvotes": 0,
      "downvotes": 0
    },
    {
      "author": "W Jr.",
      "created_time": "June 09, 2022, 11:09:27 PM",
      "body": "Gecenin sürprizi hiç şüphesi Cebelitarık’ın Bulgaristan ile 1-1 berabere kalmasıydı.Uzun zamandır puan alamadıklarını tahmin ediyorum.Bu beraberlik ile Cebelitarık ülke olarak moral kazanmış olmalı.Diğer yandan İspanya, İsviçre’yi 1-0 yendi.Portekiz Çekya’yı 2-0 geçti.Sırbistan ise deplasmanda İsveç’i 1-0 yenmeyi başardı.",
      "score": 0,
      "upvotes": 0,
      "downvotes": 0
    },
    {
      "author": "Red Pie",
      "created_time": "June 10, 2022, 01:44:25 PM",
      "body": "Quote from: judas on June 08, 2022, 07:35:13 PMUluslar Ligi'nde şu ana kadar şov yaptık desek yeridir fakat şov yaptığımız takımlar da takım değildi işte.    Bir maçta Faroe Adaları'na 4 attık diğerinde Litvanya'ya 6 attık ve ikisinde de gol yemedik. Öte yandan gruptaki diğer takım da Lüksemburg zaten.    C Ligi'nde hep kalsak böyle antrenman maçları gibi takılsak diğer turnuvalara güzel bir ısınma olur aslında ama bu sefer de kendi seviyemizi göremeyiz.    Bu arada diğer takımlara gelecek olursak da çok ilginç skorlar gözlemledik şu ana kadar. Uluslar Ligi diğer daha büyük turnuvalara nazaran daha farklı geçiyor.Uluslar ligi maçlarında takımlar as oyuncularını oynatmayıp, b kadro gibi bir kadroyla sahaya çıkabiliyor. en azından Fransa bunu tercih etmişti. oyuncularının çoğunu dinlendirdi. aynısını Hollanda da yapabilir diğer takımlar da yapabilir. grup grup olması da güzel hemen hemen denk takımlar karşılaşıyor. bizim grup istisna tabi.",
      "score": 0,
      "upvotes": 0,
      "downvotes": 0
    },
    {
      "author": "DukeNickle",
      "created_time": "June 10, 2022, 03:40:23 PM",
      "body": "Bugün Avusturya - Fransa ve Danimarka - Hırvatistan maçlarını izleyeceğiz. Fransa'nın Avusturya karşısında net favori olduğuna inanıyorum çünkü Fransa korkunç bir başlangıç yaptı. Danimarka'ya evinde yenildi ve Hırvatistan ile de deplasmanda berabere kaldı. Bence artık kazanma vakti gelmiş olmalı. Diğer maçın sonucunu ise tahmin etmek gerçekten zor görünüyor. Danimarka benim gözümde bir adım öne çıktığı için maçı kaybetmez diye düşünüyorum ama galibiyeti konusunda tam olarak güvenemiyorum.",
      "score": 0,
      "upvotes": 0,
      "downvotes": 0
    },
    {
      "author": "execijutiere",
      "created_time": "June 10, 2022, 04:20:46 PM",
      "body": "Fransanın mutlak 3 puan alması gereken bir maç. Bugün fransanın galibiyet alması kendileri açısından çok önemli. Danimarka hırvatistan maçı fransa maçına göre daha rekabetçi geçecektir. Danimarkanın kaybetmeyeceğini düşünüyorum. Güzel takım oyunu oynuyorlar. Hırvatistanın burdan puan alması kendisi açısından da önemli olacak.",
      "score": 0,
      "upvotes": 0,
      "downvotes": 0
    },
    {
      "author": "W Jr.",
      "created_time": "June 10, 2022, 04:50:27 PM",
      "body": "Quote from: execijutiere on June 10, 2022, 04:20:46 PMFransanın mutlak 3 puan alması gereken bir maç. Bugün fransanın galibiyet alması kendileri açısından çok önemli. Danimarka hırvatistan maçı fransa maçına göre daha rekabetçi geçecektir. Danimarkanın kaybetmeyeceğini düşünüyorum. Güzel takım oyunu oynuyorlar. Hırvatistanın burdan puan alması kendisi açısından da önemli olacak.Avusturya, Fransa’ya sürpriz yapabilir belki.Bu yüzden net konuşmak doğru olmasa da, Fransız milli takımı eğer tam kadro ile çıkarsa maça Avusturya’yı rahatlıkla mağlup edebilir.Hırvatistan’ın bu turnuvada çok kötü olduğu belli.Gruplarında çok yenilgi aldılar ve Danimarka evinde onlara karşı kaybetmez.Danimarka ile yenecek güce sahip ama beraberlikte ağır basan bir maç skoru olabilir.",
      "score": 0,
      "upvotes": 0,
      "downvotes": 0
    },
    {
      "author": "ILuckyGuyI",
      "created_time": "June 10, 2022, 07:44:14 PM",
      "body": "Avusturya - Fransa maçının ilk yarısı Avusturya'nın 1-0 üstünlüğüyle sona erdi. Aslında Fransa daha iyi oynayan taraftı ama Avusturya şu ana kadar çok iyi iş yaptı. İkinci yarıda bence Fransa'nın çevirme ihtimali baya var. Çıkardığı ilk 11 de zaten gayet iyi aslında ve bu ikinci yarıda daha fazla as oyuncunun girmesine işaret de olabilir. Bu maçı Fransa'nın kazanması lazım yoksa grupta iyice kötü bir duruma düşecekler. İkinci yarıda bir geri dönüş ile 2-1 alırlar maçı bence.",
      "score": 0,
      "upvotes": 0,
      "downvotes": 0
    },
    {
      "author": "Phoenix Anka",
      "created_time": "June 11, 2022, 12:25:30 PM",
      "body": "Bu akşam son dünya kupası favorilerinden Lüksemburg ile 21.45’de karşılaşacakmışız  Tabi bu bir şaka içinde bulunduğumuz grubun ne kadar düşük takımlardan oluştuğunu göstermek için bir kinaye yaptım. Türkiye olarak bu grupta gol bile yemememiz gerekiyor. Litvanya ve Faroe maçlarını sorunsuz geçtik, bugün Lüksemburg’dan da gol yemeyerek grubu 3 maçlar sonunda gol yemeden tamamlamamız gerekiyor.",
      "score": 0,
      "upvotes": 0,
      "downvotes": 0
    },
    {
      "author": "Red Pie",
      "created_time": "June 11, 2022, 02:59:52 PM",
      "body": "Bu akşam Türkiyemiz zayıf grubunda bir maça daha çıkacak bu maçı da farklı kazanmayı bekliyorum. rakibimiz lüksemburg ve onları da rahatlıkla yenebilecek kalite de kadro da var. bu turnuva rövanş usulü herhalde rövanşta da bunlarla oynayıp biraz daha stres atmak lazım aslında. gücümüz olan takımlar olmasalar da ülke puanına katkı olarak sayılan galibiyetler alıyoruz.",
      "score": 0,
      "upvotes": 0,
      "downvotes": 0
    }
  ]
}