{
  "id": "topic_5416464",
  "title": "Silence Scream",
  "author": "Silence Scream",
  "created_time": "October 09, 2022, 08:01:20 AMLast edit: October 09, 2022, 08:20:26 AM by Silence Scream",
  "content": "Bugün derlemek istediğim yazının ana fikri bu. Bitcoin madenciliğini az çok hepimiz biliyoruz. Belirli bir elektrik, rig sistemi ana beslemesi elektrik olan bir dizi dönüşümden sonra kazılan bloklardan sonra dağıtılan bitcoinin paylaşımı gibi basit bir şekilde özetleyebilirim. Bunun farklı komplike düzenleri var. Örneğin Halving denilen kavram var. Blok ödüllerinin yarılanması, Bitcoin madenciliği için zorluk tespitleri vs. Şimdilik Bitcoin Madenciliğinin doğaya bahsettikleri kadar çok zarar verip vermediğini araştırmak istiyorum. Burada bazı verileri paylaşıp, ona göre ortaklaşa fikirlerimizden bahsedelim. Elbette bir Bitcoin forumuyuz ve daha da ötesi bitcoini yaratan kişi/grup kimse, onların fikri paylaştığı ve dünyada aslında önemi on yıllar sonra daha çok artacak bir forumun erken tanışan kişilerinden oluşan küçük bir aileyiz. En azından Türkiye forumu için bunu söyleyebilirim. (Bunlar benim kendi düşüncem tabii) Gelelim yazının ana şekline. Bitcoin, biliyorsunuz ki belirli bir elektrik sarfiyatı ile üretilen bir kriptopara birimi. Aslında madenciliği olan diğer altcoinler içinde bu yazı geçerliliğini korur. İnternette araştırırken bir çevreci sayfanın şu bilgilerine denk geldim : “….Söz konusu kripto para çiftlikleri faaliyetlerini sürdürmek için devasa miktarlarda elektriğe ihtiyaç duyuyor. Digiconomist kurucusu Alex de Vries'a göre, ortalama bir Visa işleminin sebep olduğu 500 miligramlık karbon ayak izine karşılık, tek bir Bitcoin işlemi arkasında 360 kilogramlık karbon ayak izi bırakıyor.”Hemen araya girelim nedir bu karbon ayak izi ?Karbon Ayak İzi : Karbon ayak izi, her insanın ulaşım, ısınma, enerji tüketimi veya satın aldığı her türlü ürün neticesinde atmosfere yayılmasına neden olduğu karbon miktarını anlatmak üzere kullanılan bir terimdir.Bindiğimiz araçların egzoz borusundan çıkan gazlarda olduğu gibi kimi zaman bu karbon salınımını çok açık bir şekilde görürüz. Kimi zaman ise durum bu kadar görünür değildir. Örneğin; marketten satın aldığımız ürünlerin üretiminden nakliyesine kadar olan süreçte açığa çıkan CO2 gibi.Cambridge ise Bitcoin elektrik tüketiminin araştırmasını yapmış. Görselde de göreceğiniz gibi eleştirel yaklaşan özellikle ABD gibi ülkelere göre Bitcoinin dünya genelinde tükettiği elektrik devede kulak kalacak cinsten. Dünya genelinde tüketilen elektriğin çok az bir oranı Bitcoin madenciliği için kullanılıyor. Ayrıca madenciliğin sınırlı süreli olduğunu ve biteceğini ama ülkelerin elektrik tüketimlerinin yıllarca devam edeceğini de sözlerime eklemek istiyorum. Başka bir haberde ise Türkiye’nin tüketiminin %41’i oranında Bitcoin madenciliği elektrik tüketiminden bahsedilmiş. Bana göre dünya geneli için gayet makul bir oran. Ayrıca dünyayı kirleten ülkelere bakmanızı tavsiye ederim. Dünyanın en gelişmiş ülkeleri olan G20 ülkeleri toplam karbon salınımının %83.7’sinden sorumlu.Bir araştırmada da şöyle bir nokta var. Bankacılık sisteminin enerji tüketimi bitcoinden fazla. Raporda Bankacılık sisteminin yıllık elektrik tüketimi 263.72TWh iken, altın üretimi için 240.61 TWh, Bitcoin için 113.89 TWh olduğu belirtiliyor. Sonuç olarak : Bitcoin madenciliğinin dünyayı kirlettiğini ve çok elektrik tükettiğini söyleyen insanlar bu verileri neden göz ardı ediyorlar ? Bitcoin 2140 yılında kazımı tahminen son bulacak ancak banka sistemi, altın üretimi, ülkelerin elektrik tüketimi bitecek mi? Bana göre dünyada Bitcoin’in içine entegre olmasını istemeyen insanların Bitcoin’i karalama çabaları bunlar. Sizin düşünceleriniz neler?Kaynaklar :1- https://www.indyturk.com/node/359391/yazarlar/bitcoin-madenciliği-neden-bu-kadar-çok-fosil-yakıt-enerjisi-kullanıyor2- https://yalova.csb.gov.tr/karbon-ayak-izi-nedir-haber-422183- https://www.aa.com.tr/tr/ekonomi/bitcoin-turkiyenin-elektrik-tuketiminin-yuzde-41i-oraninda-enerji-harciyor/2425983#4- https://www.webtekno.com/haber/amp/1061755- https://tr.cointelegraph.com/news/banking-system-consumes-two-times-more-energy-than-bitcoin-research/amp6- https://www.trthaber.com/m/haber/cevre/2021de-artan-karbon-saliniminda-zengin-ulkelerin-rolu-619050.html",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5416464",
  "comments": [
    {
      "author": "meser#",
      "created_time": "October 09, 2022, 12:11:48 PM",
      "body": "Bitcoin ve türevi coinlerin madenciliğinde harcanan enerji aslında bankacılık sektöründekine nazaran daha azdır. İlgili araştırmanın haber linkinde yer alan şu ibare \"Bitcoin'in enerji tüketimi, şeffaf ve Cambridge Bitcoin Elektrik Tüketimi Endeksi gibi araçlar ile gerçek zamanlı olarak takip edilebilirken, altın sektörü ve geleneksek finans sisteminin enerji tüketimi bu denli basit hesaplanamıyor.\" bu savımı destekliyor. Bitcoine dair yapılan hesaplamaların doğruluğu daha keskin iken geleneksel bankacılık sektöründe bu sistemlerin ayakta kalması, sürdürülebilirliğinin ve güvenliğinin sağlanmasında bir çok kalem bulunmakta ve bunların hesaplanması net olarak yapılamamakta. Sonuç olarak iki sisteminde yüksek bir enerji tüketimi ve doğaya karbon ayak izi salınımında bulunduğu ortada. Önemli olan dünya limit aşım günü diye birşey var ve her geçen yıl biz bu süreyi daha da kısaltıyoruz. Kim daha çok tüketmişten ziyade nasıl biz bu kaynakların bıraktığı zararı telafi ederiz şeklinde bir çalışma yapmaları gerekirken hala şu daha çok yıprattı şu daha çok tahrip etti derdindeyiz.",
      "score": 0,
      "upvotes": 0,
      "downvotes": 0
    },
    {
      "author": "Bthd",
      "created_time": "October 09, 2022, 12:40:27 PM",
      "body": "Bitcoin günümüz finans sisteminden daha az doğayı kirletir.Bitcoin'in tükettiği elektrik miktarı x ülkenin tüketiminden daha az.Bitcoin diğerlerinden daha az doğayı kirletiyor.Bu fikirlerin hepsine katılabilirim ancak \"daha az\" olması doğayı şu an kirlettiğinden daha az kirletebilmesinin gelecekte hayatımız açısından daha az sorun çıkaracağı gerçeğini değiştirmiyor. Bu söylediklerim sadece bitcoin için geçerli dünyadaki her fabrika, her araç, her sistem yada her insan yaşanabilir bir dünyada yaşamaya devam etmek isteniyorsa eleştirilmeli ve daha az karbon salınımına giden yolu bulmalı. İnsanlar olarak teknolojinin gelişmesiyle birlikte son asırda dünyanın doğal yapısını hızla bozduğumuz gerçeği her şeyden daha önemli. Bitcoin kesinlikle günümüz finans sisteminin yerini almalı fakat bunu mümkün olan en az zararla yapmak zorundayız. Kötü olan bir çok şeyi eleştirirken sırf bitcoine daha pozitif yönden bakmak için yanlış olan noktayı savunmak yerine bir şeyleri değiştirmeyi denemeliyiz. Değiştirmeye çalışılan şeylerden birisi bitcoin konsensüs mekanizması (POW) ve bu da merkeziyetsizliğe zarar vereceği için doğru değil. Bunun yerine yenilenebilir enerji kaynaklarını kullanmak bitcoin madencileri için çok zor değil.Konuyla ilgili NotATether tarafından başlatılan ücretsiz bir imza kampanyası var;BitcoinCleanup.com charity signature/avatar/social media campaign [Members+]Not: Başlığı yanlış bölümde açıldığı için report ediyorum. Bitcoin madenciliği ve enerji tüketimi ile ilgili bir konu neden konu dışı bölümünde olsun ki ?",
      "score": 0,
      "upvotes": 0,
      "downvotes": 0
    },
    {
      "author": "Silence Scream",
      "created_time": "October 09, 2022, 12:51:54 PM",
      "body": "@Bthd, report etmeni anlıyorum. Konu taşınması mümkünse taşınmasını talep ediyorum. Aslına bakarsan madencilik bölümüne de açmayı düşündüm ancak içerisinde diğer bilgiler de olduğu için konu dışı kısmı hepsini içine alan bir bütün küme gözüyle baktım. Konuyu nereye açacağım konusunda muallakta kalmıştım. Doğrusunu mod @EFS bilir ve yardımcı olur diye düşünmekteyim. @meser# ve @Bthd, kıymetli düşünceleriniz için teşekkür ediyorum. Bitcoin üretiminde mutlaka çevresel yöntemler olması konusunda hemfikirim ancak mevcut sistemde bunun nasıl mümkün olacağı konusunda şüphelerim var. Vurgulamak istediğim nokta Bitcoin üretiminin dünyayı kirlettiğini söyleyen kişilerin sanki dünyanın giyotini gibi bahsetmelerine karşı bir kaç bilgiydi. Bankacılık sisteminde, Altın ve diğer elementlerin çıkarımındaki elektrik tüketiminde (ki altın üretiminde siyanür gibi inanılmaz zehirli kimyasal maddeler de aktif olarak kullanılıyor.) kimsenin bahis etmeyip, dünyayı çarmıha gerenin Bitcoin ve madenciler olduğu gibi bir algıyla hareket etmeleri üzerine yazmıştım. Vakit ayırıp okuduğunuz için şahsınıza teşekkür ederim. Edit : imza güzelmiş. Boşta duracağına katkım olsun.",
      "score": 0,
      "upvotes": 0,
      "downvotes": 0
    },
    {
      "author": "Bthd",
      "created_time": "October 09, 2022, 01:00:08 PM",
      "body": "Doğayı kirletmek ve elektrik kullanımını bitcoine karşı çoğu zaman bir silah gibi kullanıldığının farkındayım. O insanlar finans sisteminin doğayı çok daha fazla kirlettiği görmezden gelerek bunu kullanırken biz de daha az bile olsa bitcoinin dünyayı kirlettiğini ve bu sorunun bir çözümü olduğu gerçeğini es geçersek eleştirdiğimiz sistemlerdeki sadece para kazanmayı seven canavarlardan farkımız kalmaz.Bitcoin dünyayı değiştirmeli ve bunu kendi özelliklerinden taviz vermeden temiz enerji kullanarak başarmalı. Bizler de yanlış bir şeyleri gördüğümüzde yanlış olduğunu söyleyebilmeliyiz ki değiştirebilelim.",
      "score": 0,
      "upvotes": 0,
      "downvotes": 0
    },
    {
      "author": "mandown",
      "created_time": "October 09, 2022, 01:05:48 PM",
      "body": "Dünyayı insanlık ciddi anlamda her konuda kirletiyor altının çıkartılmasından tutunda saflaştırılmasından şekkilendirilmesine kadar son kullanıcının eline geçtiği hale gelene kadar doğayı kirletmediğimiz yöntem yok denecek kadar azdır aynı olay enerji kaynaklarımız içinde geçerli ama hiç bunun haberini duymayız.Güneş enerjisini sınırlı bir kaynaktır bütün ihtiyacınızı bununla karşılayamazsınız geri kalan kaynakların tamamı dünyayı kirteliyor hemde öyle böyle değil kimi kaynaklar canlı çeşitliliğinin bitmesine bile sebep oluyor. (hesler çoğu balık türünün göç yolunu engelliyor. türlerin azalmasına sebep oluyor) çoğu ırmakta balık popülasyonu neredeyse bitme noktasında.Kripto biraz fazla göz önüne geldiği dönemlerde insanların klasik ekonomi yöntemlerinden vazgeçirmemek için attığı boklardan biri olarak görüyorum.Dünyada hiçbir enerji dönüşümü veya enerji oluşturulması bedava olmamıştır hep birşeyler bozulur.Benzinli araçlardan vaz geçip ben dünyayı, doğayı korumak için elektrikli araç alıyorum mantığı ile düşünenlerde hayal dünyasında yaşıyor. Kullandıkları araçların lastik ve plastik aksamları oluşturulurken acaba doğa ne kadar kirleniyor.Bitcoin dahil enerji kaynaklarının neredeyse tamamı, giydiğiniz ayakkabıdan tutun üzerinizdeki elbiseye kadar hepsi enerjiye ihtiyaç duyar ve bu enerji hiçbir zaman temiz olmamıştır ve çoğunun kaynağı doğayı kirletir. içtiğimiz çeşme suyuna kadar.Ekonomi dünyasında elektrik olmadımı iş biter ekonominin ana kalemi elektriktir Bitcoin ve türevlerinin doğaya zararı ekonominin sadece ihtiyacı olarak tükettiği enerjiden kat kat azdır.",
      "score": 0,
      "upvotes": 0,
      "downvotes": 0
    },
    {
      "author": "ZekiBeyy",
      "created_time": "October 09, 2022, 01:09:02 PM",
      "body": "Zararı azda olsa birilerinin gelir kapısına engel olduğu sürece zararlı olarak nitelendirilecek ve yasaklamak adına ellerinden geleni yapacaklar. Bazı kişilerin işlerini sekteye uğratacaksa mutlaka bunu alt etmek için zararlı olduğunu uyduracaklar en zararlı olan yönünü abartarak çok daha zararlı gibi lanse edeceklerdir. Durumu kenevir örneğine benzetebiliriz; kenevir üretiminde ilaç kullanmadan üretilebilen bir ürün yapısı gereği böcekler bitkiye yanaşmazlar ve oldukça katma değerli bir ürün ayrıca doğaya bir zararı olmayan geri dönüştürebilen bir çok alanda kullanılabilen bir mucizedir aslında. Şimdi siz tarım ilacı satıyorsanız bir şekilde bu bitkiyi kötülemeniz hatta yasaklatmanız lazım ki sizde rahatça tarım ilacı satabilesiniz yani tamamen çıkar sebebi.",
      "score": 0,
      "upvotes": 0,
      "downvotes": 0
    },
    {
      "author": "wolwoo",
      "created_time": "October 10, 2022, 09:14:48 PM",
      "body": "madencilik ile ilgili kotalar konulabilirülke bazında ya da gerekli enerjinin üretim şekline bağlı olaraknasıl ki banka açmak için lisans gerekiyor btc için de lisans verilebilir",
      "score": 0,
      "upvotes": 0,
      "downvotes": 0
    },
    {
      "author": "Bthd",
      "created_time": "October 11, 2022, 11:01:38 AM",
      "body": "Quote from: wolwoo on October 10, 2022, 09:14:48 PMmadencilik ile ilgili kotalar konulabilirülke bazında ya da gerekli enerjinin üretim şekline bağlı olaraknasıl ki banka açmak için lisans gerekiyor btc için de lisans verilebilirDoğayı korumak için bitcoin madenciliği yapanlara lisans alma zorunluluğu getirmeyi ve kota koymayı düşünmek duyduğum en absürt fikirlerden birisi olabilir. Satoshi yada Satoshi'nin ev kullanıcıların madencilik yapabilme vizyonu sebebiyle 20 mb blok boyutuna karşı çıkan Gavin Andresen bu fikri duysalar suratlarında oluşacak ifadeyi merak ediyorum.Yenilenebilir enerjinin yaygınlaştırılması sadece bitcoin için değil tüm enerji tüketicileri için gereklilik değil zorunluluktur. Bitcoin'in yada madenciliğini yapısını değiştirecek hiç bir fikrin kabul görme olasılığı yok.",
      "score": 0,
      "upvotes": 0,
      "downvotes": 0
    },
    {
      "author": "wolwoo",
      "created_time": "October 11, 2022, 01:08:54 PM",
      "body": "Quote from: Bthd on October 11, 2022, 11:01:38 AMQuote from: wolwoo on October 10, 2022, 09:14:48 PMmadencilik ile ilgili kotalar konulabilirülke bazında ya da gerekli enerjinin üretim şekline bağlı olaraknasıl ki banka açmak için lisans gerekiyor btc için de lisans verilebilirDoğayı korumak için bitcoin madenciliği yapanlara lisans alma zorunluluğu getirmeyi ve kota koymayı düşünmek duyduğum en absürt fikirlerden birisi olabilir. Satoshi yada Satoshi'nin ev kullanıcıların madencilik yapabilme vizyonu sebebiyle 20 mb blok boyutuna karşı çıkan Gavin Andresen bu fikri duysalar suratlarında oluşacak ifadeyi merak ediyorum.Yenilenebilir enerjinin yaygınlaştırılması sadece bitcoin için değil tüm enerji tüketicileri için gereklilik değil zorunluluktur. Bitcoin'in yada madenciliğini yapısını değiştirecek hiç bir fikrin kabul görme olasılığı yok.Walla sana öyle gelebilir ama dünyanın en büyük bitcoin madencisiyken vatandaşını koruma bahanesiyle tüm kripto faaliyetlerini yasaklayan Çin gibi bir örnek var. Regulasyon regülasyon diyoruz ota boka regulasyon gelirken hem ekonomik hem çevre hem enerji gibi konularla ilişkili bir oluşuma düzenleme getirilemeyeceğini iddia etmek de ayrı bir absürt durum...hususi arabanda sigara içmeni yasaklayan devlet her konuda Regulasyon getirebilir. Bunu güzellikle de yapabilir zorla da...ister teşvik verir der ki kur rüzgar enerjinj güneş enerjini, al sana teşvik üret bitcoini...ya da şekil 1a da olduğu gibi yassaah gardaşım der olay biter.",
      "score": 0,
      "upvotes": 0,
      "downvotes": 0
    },
    {
      "author": "Bthd",
      "created_time": "October 11, 2022, 08:51:24 PM",
      "body": "Quote from: wolwoo on October 11, 2022, 01:08:54 PMWalla sana öyle gelebilir ama dünyanın en büyük bitcoin madencisiyken vatandaşını koruma bahanesiyle tüm kripto faaliyetlerini yasaklayan Çin gibi bir örnek var. Regulasyon regülasyon diyoruz ota boka regulasyon gelirken hem ekonomik hem çevre hem enerji gibi konularla ilişkili bir oluşuma düzenleme getirilemeyeceğini iddia etmek de ayrı bir absürt durum...hususi arabanda sigara içmeni yasaklayan devlet her konuda Regulasyon getirebilir. Bunu güzellikle de yapabilir zorla da...ister teşvik verir der ki kur rüzgar enerjinj güneş enerjini, al sana teşvik üret bitcoini...ya da şekil 1a da olduğu gibi yassaah gardaşım der olay biter. Çin bitcoin madenciliğini yasakladı ve ne oldu ? Çin yasağı öncesi 180 TH/s olan hashrate 84 TH/s'ye geriledi ve aradan geçen bir yılın sonunda 258 TH/s'e ulaştı. Çin'i yasak konusunda örnek göstermek makul değil ki zaten Çin bitcoin harici konularda da yasaklar ülkesi (google, youtube, facebook v.b. v.b. v.b.). Hatta bununla ilgili genel bir tabir mevcut; \"Çin yasaklıyorsa iyidir.\".X ülkesinde yasaklanırsa insanlar izin verecek bir Y ülkesinde madenciliğe devam eder. X ülkesi vergi gelirini kaybeder.",
      "score": 0,
      "upvotes": 0,
      "downvotes": 0
    },
    {
      "author": "wolwoo",
      "created_time": "October 11, 2022, 10:26:39 PM",
      "body": "https://tr.m.wikipedia.org/wiki/Greta_ThunbergÜlkelerin yönetim şekli farklı olsa da kitleleri her zaman kolaylıkla yönlendirebilirsiniz. Bi tane kız çocuğu çıkartırlar karşınıza aaaAaa bi de bakmişınız fosil yakıt karşıtı olmuşunuz. Avrupa'daki son duruma bakın, Fransız cumhurbaşkanı boğazlı kazak giymeye başladı. Işıkları söndürüp dogalgazi kısmaya başladılar. Avrupa'daki üşüyen insanlar Türkiye'ye taşınmaya başladı...Böyle bir ortamda iki tane kullanışlı aparat ayarlayıp gayet rahatlıkla istediğiniz kamuoyu gücünü elde edersiniz, mesela greenpeace elinde makasla bitcoin farm üssünün elektriğini kesse herkes alkışlar muhtemelen...\"Herkes fedakarlık yapıyor griptocular da yapsın\" dedirtirler adama...Onun içün Çinde boyle oldu başka yerde olmaz dememek ilazım...",
      "score": 0,
      "upvotes": 0,
      "downvotes": 0
    },
    {
      "author": "Bthd",
      "created_time": "October 12, 2022, 04:24:20 PM",
      "body": "Mesele Çin gibi başka ülkelerin de madenciliği yasaklayıp yasaklayamayacak olması yada gündemi değiştirecek olabilmesi değil ki. Yasaklar konulsa dahi insanların madencilik yapmayı bırakmayıp işini devam ettirebileceği yeni uygun yerler aramaya devam etmesi. Başka ülkeler de madenciliği yasaklayabilir, oyunun dışında kalan kendileri olur.Çin'in madenciliği yasaklaması madenciliğe uzun vadede negatif etki yaratmadığı gibi Türkiye'nin kriptolar ile alışverişi yasaklaması da kripto ekosisteminin gelişimi durdurmaz. Ortaçağda kiliseler bugünün devletlerinden daha güçlülerdi, halk üzerinde yaratılan baskı Reform - Rönesans hareketlerini doğurarak Fransız İhtilali ile sonlandı. Yıkıcı bir yenilik ortaya çıktığında dünyayı değiştirir. Amerika'yı Amerika yapan şey yasaklar ülkesi olması değil ortaya yeni bir fikir yada teknoloji çıktığında oyunun dışında kalmayıp çoğu zaman gelişimi için önderlik ediyor olması. Bu yüzden Amerika'da bir girişim başlatmak İran yada Türkiye'de bir girişim başlatmaktan yüzlerce kat daha kolay ve Amerika tam olarak bu yüzden Amerika.",
      "score": 0,
      "upvotes": 0,
      "downvotes": 0
    },
    {
      "author": "SUPERSAIAN",
      "created_time": "October 20, 2022, 12:04:11 PM",
      "body": "Quote from: meser# on October 09, 2022, 12:11:48 PMBitcoin ve türevi coinlerin madenciliğinde harcanan enerji aslında bankacılık sektöründekine nazaran daha azdır. İlgili araştırmanın haber linkinde yer alan şu ibare \"Bitcoin'in enerji tüketimi, şeffaf ve Cambridge Bitcoin Elektrik Tüketimi Endeksi gibi araçlar ile gerçek zamanlı olarak takip edilebilirken, altın sektörü ve geleneksek finans sisteminin enerji tüketimi bu denli basit hesaplanamıyor.\" bu savımı destekliyor. Bitcoine dair yapılan hesaplamaların doğruluğu daha keskin iken geleneksel bankacılık sektöründe bu sistemlerin ayakta kalması, sürdürülebilirliğinin ve güvenliğinin sağlanmasında bir çok kalem bulunmakta ve bunların hesaplanması net olarak yapılamamakta. Sonuç olarak iki sisteminde yüksek bir enerji tüketimi ve doğaya karbon ayak izi salınımında bulunduğu ortada. Önemli olan dünya limit aşım günü diye birşey var ve her geçen yıl biz bu süreyi daha da kısaltıyoruz. Kim daha çok tüketmişten ziyade nasıl biz bu kaynakların bıraktığı zararı telafi ederiz şeklinde bir çalışma yapmaları gerekirken hala şu daha çok yıprattı şu daha çok tahrip etti derdindeyiz. Banka ve altın madenciliği için söylediklerinize katılıyorum. Bu noktada dediğiniz gibi nasıl alternatif çözümler yaratabiliriz böyle algı yaratılması gerekiyor doğayı nasıl daha az tahrip ederiz bunun üzerine çalışılması gerekiyor. Altının çok fazla maliyetinin olduğunu biliyoruz. Çıkarılması, işlenmesi , taşınması , el değiştirmesi ve saklanması tüm bu süreç enerji sarfiyatı anlamında Bitcoin madenciliğinin çok üzerinde olduğunu düşünüyorum bunu oranlayan verilere ulaşamadım. İtibari paralar içinde fazla enerji tüketimi söz konusu mudur evet altın üretimiyle benzer süreçler söz konusu. Basım, dağıtım süreçleri için harcanan enerji sarfiyatı dışında, sistem içindeki dolaşımı gene saklanması gibi benzerlikler teşkil ediyor. En basitinden ATM ve Pos cihazlarının tükettiği enerjiyi düşünürsek büyük bir enerji kaybı ve bu enerji kaybının tamamını ölçümlemek imkansızdır sanırım.",
      "score": 0,
      "upvotes": 0,
      "downvotes": 0
    },
    {
      "author": "Bthd",
      "created_time": "October 20, 2022, 01:40:06 PM",
      "body": "Quote from: SUPERSAIAN on October 20, 2022, 12:04:11 PMBanka ve altın madenciliği için söylediklerinize katılıyorum. Bu noktada dediğiniz gibi nasıl alternatif çözümler yaratabiliriz böyle algı yaratılması gerekiyor doğayı nasıl daha az tahrip ederiz bunun üzerine çalışılması gerekiyor. Altının çok fazla maliyetinin olduğunu biliyoruz. Çıkarılması, işlenmesi , taşınması , el değiştirmesi ve saklanması tüm bu süreç enerji sarfiyatı anlamında Bitcoin madenciliğinin çok üzerinde olduğunu düşünüyorum bunu oranlayan verilere ulaşamadım. İtibari paralar içinde fazla enerji tüketimi söz konusu mudur evet altın üretimiyle benzer süreçler söz konusu. Basım, dağıtım süreçleri için harcanan enerji sarfiyatı dışında, sistem içindeki dolaşımı gene saklanması gibi benzerlikler teşkil ediyor. En basitinden ATM ve Pos cihazlarının tükettiği enerjiyi düşünürsek büyük bir enerji kaybı ve bu enerji kaybının tamamını ölçümlemek imkansızdır sanırım. Son güncel verilere sahip olmamakla birlikte Mayıs 2021'de Galaxy Digital Mining tarafından yapılan araştırma altın üretimi için harcanılan enerjinin bitcoin'in 2 katına yakın olduğunu söylüyor. Sadece enerji tüketimi açısından karşılaştırma yapmak yetersiz kalabilir. Altın yada bitcoin madencilik enstrümanlarının üretimi de belirli bir kirlilik yaratıyor. Yada en çok gözümüzün önünde olan Kazdağlarında yapılan siyanürle altın madenciliğinin doğayı çok kısa bir sürede nasıl yok ettiğini biliyoruz. Sadece ilk 100 günde ormanın büyük bölümünü yok ettiler. Altın madenciliği hangi açıdan bakarsak bakalım çok daha zararlı yine de devletler altını seçmeye devam edecekler uzun bir süre daha.görsel kaynağı: t24",
      "score": 0,
      "upvotes": 0,
      "downvotes": 0
    },
    {
      "author": "Phoenix Anka",
      "created_time": "October 23, 2022, 08:53:45 AM",
      "body": "Çok güzel bir konu olmuş. Bitcoin madenciliği hakkında fazla bilgim yok aslında ama buraya bakınca en azından diğer alandaki sektörlerin Bitcoin madenciliğinden daha fazla enerji tüketiminde bulunduğunu, doğaya daha çok zehirli gaz saldıklarını görüyorum. Sanki bilerek bir algı yapılıyor bence. Bu da satoshi’nin dünyaya kazandırdığı bu kavramı lekelemeye yönelik bir çalışma bence.",
      "score": 0,
      "upvotes": 0,
      "downvotes": 0
    },
    {
      "author": "Pierre 2",
      "created_time": "October 26, 2022, 11:09:19 AM",
      "body": "Hocam son yıllarda artık bu \"uyanık olun\" vb sloganların boku çıktı bence Bitcoin de bu şekilde nasibini aldım. Fosil yakıt tüketen otomobillerden başlayarak tüm araçlar ve fabrikalar kadar doğaya asla zarar veremez dümdüz elektrik tüketimi. Çok abartılıyor. Asıl sorun bence o binek araçların karbon izini yok etmektir. Bitcoin e bu kadar abartılı şekilde yüklenmenin hiçbir faydası da yoktur. Yıllardır bas bas bağırıyoruz ama takan yok.",
      "score": 0,
      "upvotes": 0,
      "downvotes": 0
    }
  ]
}