{
  "id": "topic_5432055",
  "title": "maxpaynen",
  "author": "maxpaynen",
  "created_time": "December 27, 2022, 05:30:12 PM",
  "content": "Kripto para piyasası zor bir yılı geride bırakıyor. Geçen yıl sonunda 50 bin dolardan işlem gören Bitcoin (BTC) 17 bin dolar seviyesinde 2022 yılını tamamlamak üzere. BTC’deki bu sarsıntı altcoin piyasasını da etkiledi. Ancak yılın en önemli olayları arasında Terra, FTX ve Ethereum Merge öne çıkıyor.Kripto para piyasası 2022 yılına yeni bir rekorun gölgesinde girdi. BTC 2021 Kasım ayında 69 bin dolara kadar tırmandı. Ocak ayında Terra ve UST’nin büyük başarısı piyasanın en önemli konuları arasında yer aldı. UST üretimiyle dikkat çeken Anchor (ANC) bu dönemde zirve yaptı. NFT ve Metaverse dünyasındaki gelişmeler piyasayı ayakta tuttu.Apecoin (APE) ve Terra (LUNA)Nitekim mart ayında ApeCoin (APE) rüzgarı esmeye başladı. APE çıktığı gün bütün kripto para borsalarında listelendi. Proje Bored Ape Yatch Club koleksiyonun üreticisi Yuga Labs tarafından tasarlandı. Yuga Labs lansmanın ardından Otherside metaverse projesini duyurdu ve arsa satışları gerçekleşti. Arsa satış günü Ethereum madencileri yüksek gas ücretleri teklif ederek popüler projeden kazanç elde etti. Bu serüveni Moonbirds NFT koleksiyonu takip etti.Ancak Mayıs ayında rüzgar tersten esmeye başladı. Terra ekosisteminde UST üzerinden devam eden strateji çökmeye başladı. Çok sayıda yatırımcı %20 kar beklentisi ile Anchor gibi DeFi’ler ve merkezi borsalarda UST kilitlediler. Ancak UST dolar sabitliğini yitirdi ve kripto paralar için uzun bir ayı sezonu resmen başladı.Ethereum MergeKripto para dünyasında yaz ayları Tron tarafından başlatılan yeni stablecoin, arka arkaya gelen iflaslar ve çok sayıda NFT ve metaverse gelişmesini beraberinde getirdi. Bununla birlikte DeFi dünyasında hack olaylarının sayısı zirve yaptı. Çok önemli bazı merkeziyetsiz finans platformları siber korsanlar tarafından sarsıldı.Ethereum yıla 4 bin dolar seviyesinde girdi. Ancak Terra’nın çöküşü lider altcoin projesini de sarstı. Buna rağmen Ethereum, Merge güncellemesini tamamlamayı başardı. Bu sayede artık Ethereum ekosistemi madencilik devrini geride bıraktı. Böylece Ethereum artık %99,9 daha az enerji tüketiyor.Yeni Kripto Para Projeleri ve FTX İflasıEkim ayında Ethereum alternatifi olarak tasarlanan Aptos (APT) piyasaya çıktı. Aptos kalabalık bir kripto para topluluğuna airdrop yaptı. Yıl içinde Optimism (OP) de airdrop yaparak piyasaya çıktı.Yıl bitmek üzere derken Binance patronu CZ, FTX borsasın hakkında açıklamalar yapmaya başladı. Binance FTT ile yollarını ayırma kararı aldı. Ardından FTX borsasının yasa dışı işler yaptığı ortaya çıktı. Bu olayın ardından kripto para piyasası bir kez daha sarsıldı.Tüm bu yaşananlara rağmen kripto para camiası geleceğe umutla bakıyor. Birçok camia üyesi 2024 yılında gerçekleşecek olan yarılanma sonrası yeni bir boğa rallisi bekliyor.Kaynak: BeInCrypto",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5432055",
  "comments": [
    {
      "author": "Pierre 2",
      "created_time": "December 29, 2022, 06:34:04 PM",
      "body": "Bu yıl bence Ethereum un pos a geçişi haricinde oldukça kötü geçti. Bir dolu batma haberleri okuduk. Dolandırıcılıklar ise gırla devam etti. Bazı coin projeleri ve exchange ler güneş gibi parlarken söndü gitti. Luna ve FTX benim için en büyük iki şoktur. Hadi Luna diyelim dolandırıcıydı, FTX gibi dünyanın ikinci büyük borsasını nasıl batırabilirsin? Oradan elde edebileceğin milyarlarca doları nasıl da çöpe atmayı göze alırsın asla ama asla anlam veremeyeceğim. Mt. Gox tan daha kötü bir olaydı.",
      "score": 0,
      "upvotes": 0,
      "downvotes": 0
    },
    {
      "author": "flipme",
      "created_time": "January 07, 2023, 06:57:25 PM",
      "body": "2022 yılı çok fazla olumsuz habere ev sahipliği yaptı. Önce Defi platformlarından gelen hack ve flash loan haberlerine şahit olduk. Sonra FTX skandalı yaşandı ve markette büyük bir kaos ortamı oluştu. Yıl boyunca kötü olaylar yaşadık ama ben 2023'ü daha sakin geçireceğimizi düşünüyorum çünkü FTX skandalı bir domino etkisi oluşturmayı başaramadı. Piyasalar, kötü olayları hızlı unutur. Yaşadığımız kötü olayları yine hızlıca unutup daha iyi günler yaşayacağımıza inanıyorum. Likidite sıkıntısı çeken başka platformlar yok. Marketin tekrar toparlanmasını engelleyecek bir tehlike görmüyorum. Yeni yılda iyi beklentilere sahibim.",
      "score": 0,
      "upvotes": 0,
      "downvotes": 0
    },
    {
      "author": "Bthd",
      "created_time": "January 07, 2023, 09:46:19 PM",
      "body": "Luna'nın patlayacağı ekosisteme hakim, ekonomiden anlayan kişiler tarafından kolayca kestirilebilir bir olaydı. Ethereum fiyatına dayalı FEI gibi stabil birimlerin bile yaşadığı sorunlar göz önüne alındığında yeterince ekosistemi oluşmamış ve büyümesinin en büyük sebebi karşılıksız üretilen stabil birime dayalı olan sistemin çökmemesi imkansızdı. Bunu çeşitli platformlarda dile getirenler hemen kazançları kıskanmak gibi saçma suçlamayla susturulmuştu yada yeterince popüler değillerdi. Büyümesindeki diğer bir sebep ise 3AC gibi o dönem çok gözde olan yatırımcıları takip eden büyük topluluktu.FTX olayında ise kanıtlar LUNA olayındaki kadar ortada değildi. Zincir üzeri bir işletme olmadığı için kanıtlar şeffaf değildi. FTX'in battığı anlarda insanların çoğu yatırım hataları sebebiyle battığına inanıyordu. En başından beri dolandırıcı oldukları veriler ortaya saçılmaya başladıktan sonra belli oldu. FTX için iflas tabirini kullanmak çok doğru değil, iflas daha çok dürüst işlere yakışıyor. FTX kullanıp parasını kaybetmeyen insanların bunu başarmasının tek sebebi işlem yapmadıkları zamanda borsalarda para tutmamak gibi kurallara sadık olmalarıdır.",
      "score": 0,
      "upvotes": 0,
      "downvotes": 0
    }
  ]
}