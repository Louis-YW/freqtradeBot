{
  "id": "topic_5399645",
  "title": "verbakalim",
  "author": "verbakalim",
  "created_time": "May 21, 2022, 06:16:26 PM",
  "content": "Ehliyetlerle ilgili yeni gelişmeİçişleri Bakanı Süleyman Soylu, ehliyetlerin kimlik kartlarına yüklenebilmesi gibi kimliklerin de ehliyete yüklenebileceği yeni bir çalışmanın başlatıldığını bildirdi.Soylu, yüzde 40 daha ince olacak yeni pasaportların güvenlik kodu ve parametrelerinin de daha yüksek olduğunu anlatarak, \"Hem pasaportumuzu hem ehliyetimizi hem Türkiye Cumhuriyeti kimlik kartlarımızı hem de mavi kartlarımızı inşallah Cumhuriyetin 100. yılında çok daha yeni bir form ve güvenlik önlemleri, daha yüksek bir şekilde vatandaşlarımızla buluşturacağız\" ifadesini kullandı.\"RENKLİ RESİM BASACAĞIZ\"Bakan Soylu, ehliyetlerle ilgili yeni çalışmaya ilişkin şu bilgileri paylaştı:\"Şu andaki ehliyetlerde tek resim var, yenisinde çift pencere bulunacak ve çipli olacak. Biliyorsunuz Avrupa Konvansiyonu içerisinde ehliyetimiz bütün Avrupa Birliği ülkelerinde kullanılabiliyor. Biz ehliyeti kimliğe yüklüyorduk, şimdi kimliği de ehliyete yükleyebileceğimiz yeni bir süreç başlatıyoruz. Bu çalışmayı da Darphane ile başarılı bir şekilde yürütüyoruz.\"Ayrıca renkli fotoğrafların kullanılmasına yönelik test çalışmalarının başarılı olduğunu, ilgili makinelerin getirtileceğini anlatan Soylu, \"Pasaporta da kimliğe de ehliyete de renkli resim basacağız\" dedi.\"AİLE CÜZDANLARINA YÖNELİK DE BİR ÇALIŞMAMIZ VAR\"Bakan Soylu, aile cüzdanları ile ilgili bir çalışmanın da bulunduğunu vurgulayarak, \"Aile cüzdanlarına ait de bir çalışmamız var. Aile cüzdanlarının kendi özel formunu, o nikah sonrası 'sallama' formunu bozmadan bir çalışma yapacağız. Onu daha sonra açıklayacağız\" diye konuştu.YERLİ PARMAK İZİ TANIMA SİSTEMİSoylu, Verimlilik ve Teknoloji Fuarı'nda İçişleri Bakanlığı'nca oluşturulan standı ziyaretinde de burada tanıtılan uygulamalar hakkında bilgi verdi.Türkiye'nin teknoloji konusundaki altyapısını çok iyi bir şekilde geliştirdiğini vurgulayan Soylu, 2.5 yıl önce çalışmalarına başlanan yerli parmak izi tanıma sisteminin son derece başarılı sonuçlar ortaya çıkardığına dikkat çekti.Daha önce yabancı bir şirketten alınan sistemin parmak izi doğrulamasının yüzde 82 olduğunu anlatan Soylu, yerli sistemin ise yüzde 94.7 oranında sonuç verdiğini aktardı.Elektronik kimlik doğrulama sisteminin de altyapısı olan sistemi şu an Emniyet, jandarma, sahil güvenlik, göç idaresi gibi tüm birimlerin kullandığını belirten Soylu, bunun ileride ehliyet, sürücü belgesi gibi sınavlarda da sahteciliklerin yaşanmasının önüne geçeceğini dile getirdi.Bakan Soylu, \"Noterlerdeki alış ve satışlarda, bankacılık, tapu ve kadastro işlemlerinde de bu altyapı rahat bir şekilde kullanılabilecek, devletin bütün kurumlarıyla entegre edebilme şansına sahip olacağız\" dedi.Soylu, \"Aynı şekilde e-imzanın kimliklere yüklenebilmesi ve yapılan işlemlerin zamanlı ve 'log' yani işlem kayıtlarının yaklaşık 8 yıl kadar tutulmasının altyapısını da oluşturmaya çalışıyoruz\" açıklamasında bulundu.https://www.cumhuriyet.com.tr/turkiye/bakan-soylu-duyurdu-ehliyetlerle-ilgili-yeni-gelisme-1938423?utm_medium=Slider%20%C3%9Cst%C3%BC%205li&utm_source=Cumhuriyet%20Anasayfa&utm_campaign=Slider%20%C3%9Cst%C3%BC%205liDevlet bizlere verilecek olan kimlikler konusunda ciddi adımlar atıyor. Eski kimliğe bakınca kişinin pek çok bilgisine ulaşabiliyorduk. Şimdiki kimlikler kapalı kutu durumunda. Ancak bu kapalı kutu içine pek çok bilgimizi saklayacak şekilde büyütüyorlar. Dijital imza olayı da buna yüklenirse kimliği kaybeden kendini tam kaybetmiş olur.",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5399645",
  "comments": [
    {
      "author": "ZekiBeyy",
      "created_time": "May 21, 2022, 06:39:23 PM",
      "body": "Yenilenen sistemler güzel en azından eskiye oranla sahteciliğin daha çok önüne geçiliyor bu şekilde. Bir hatırlatmada ben yapayım  eski ehliyetler 31 Aralık 2022 tarihine kadar yenilenmesi gerekiyor. Eski tip kimlik kullanan tanıdıklarınız varsa bilgilendirin.",
      "score": 0,
      "upvotes": 0,
      "downvotes": 0
    },
    {
      "author": "eightdots",
      "created_time": "May 21, 2022, 08:55:29 PM",
      "body": "Yenilikler ve güvenlik açıklarının giderilmesi adına çalışmalar her zaman iyidir. Ücret konusunda afaki bir rakam çıkmadan yenileme şansımız olursa güzel olur. Her şeye zaten para veriyoruz bari mantıklı rakamlar olsun.",
      "score": 0,
      "upvotes": 0,
      "downvotes": 0
    },
    {
      "author": "karabiber",
      "created_time": "May 21, 2022, 10:40:43 PM",
      "body": "Renkli foto basım ile sahtecilik en aza indirilecektir. Güvenlik açıklarının kapatılması güzel gelişme. Küçük detaylar gibi görünen renkli basım abd ve avrupa ülkelerinde uygulanmakta olan bir şey ve bize de gelmesi sevindirici. Her şeyin bir arada birleştirilecek olması da rahatlık sağlayacaktır.",
      "score": 0,
      "upvotes": 0,
      "downvotes": 0
    },
    {
      "author": "RaltcoinsB",
      "created_time": "May 22, 2022, 05:29:31 AM",
      "body": "Ülkede tüm sorunlar bitmişti bir ehliyet kalmıştı bana göre saçma bir yenilik saçma demeyim de gereksiz desek daha doğru olur bundan daha önemli önceliklere bakmamız lazım sanki seçim için hızlandırılmış bir şeyler yaptık çabası içinde anlatılacak şeyler yapıyorlar ehliyet ne gereği var mavi kart ne bu ülkede 190 bin Suriyeli seçimde oy kullanacak önce onun önüne geçelim",
      "score": 0,
      "upvotes": 0,
      "downvotes": 0
    },
    {
      "author": "Retro Harmony",
      "created_time": "May 22, 2022, 09:51:04 AM",
      "body": "Avrupa ile ilgili en birliktelik çalışmaları herhalde kimlik, ehliyet, pasaport gibi şeylerde gerçekleşiyor. Bunlarda sürekli teknolojik gelişmelerle yenilikler yapılıyor. Yeni ehliyetler, evlilik cüzdanları da yeniliklerden payına düşeni alıyor demek ki. Ben bu gelişmeleri başarılı buluyorum. En azından nvi üzerine düşen yenilikleri takip ediyor. Keşke Türk vatandaşlığını da peşkeş çekmeselerdi.",
      "score": 0,
      "upvotes": 0,
      "downvotes": 0
    },
    {
      "author": "verbakalim",
      "created_time": "May 25, 2022, 06:16:25 AM",
      "body": "Quote from: Retro Harmony on May 22, 2022, 09:51:04 AMAvrupa ile ilgili en birliktelik çalışmaları herhalde kimlik, ehliyet, pasaport gibi şeylerde gerçekleşiyor. Bunlarda sürekli teknolojik gelişmelerle yenilikler yapılıyor. Yeni ehliyetler, evlilik cüzdanları da yeniliklerden payına düşeni alıyor demek ki. Ben bu gelişmeleri başarılı buluyorum. En azından nvi üzerine düşen yenilikleri takip ediyor. Keşke Türk vatandaşlığını da peşkeş çekmeselerdi. Kimlik ve benzeri kullandığımız ürünlerin yenilenmesinde kullanılan biometrik taramalarımız aslında Abd ve Ab nin ilgi konusu. Biz bunlardan hangi ürünü kullanırsak kullanalım parmak izi ve biometrik taramalarımız buralardaki isteki ülkeler tarafından çok iştahlı olarak karşılanıyor ve destekleniyor. Kendi isteğimiz ile haklenmiş oluyoruz aslında.",
      "score": 0,
      "upvotes": 0,
      "downvotes": 0
    },
    {
      "author": "SUPERSAIAN",
      "created_time": "May 25, 2022, 01:32:57 PM",
      "body": "Kimliklerin açık olmasındansa kapalı bir şekilde tutulması çok daha güvenilir olur, güzel gelişmeler. Bu konuda da muhtemelen Avrupayı takip ediyorlar diye düşünüyorum. Daha büyük dertlerin,sorunların çözümlerinide bu şekilde tak diye çözseler ne güzel olacak. Yenilemek için ücret istenecek mi ehliyetler ve kimlikler için bu konuda açık bir şey söyleselerdi daha iyi olurdu.",
      "score": 0,
      "upvotes": 0,
      "downvotes": 0
    },
    {
      "author": "Ondekinecakabilirim",
      "created_time": "June 01, 2022, 01:41:29 PM",
      "body": "Yıl sonuna kadar süre vermişler. Ertelerim ertelerim unuturum bunu kesin.  Bütün kimlik kartlarımızın tek kartta toplandığı Blockchain teknolojisiyle birleştirdiğimiz bir kimlik kartımız olsa keşke. Ehliyet, kimlik, pasaport ayrı ayrı karmaşa olmasa. İçine otobüs kredisi akbil de eklenebilir. Paracard da olabilir. Kredi kartı da olabilir. Fonksiyonları çok bir kartımız olsa ne güzel olur. Her şey bir arada yapılır. Riskli olur. Ama bir sürü bir sürü karttan kurtulurduk.",
      "score": 0,
      "upvotes": 0,
      "downvotes": 0
    },
    {
      "author": "kriminall",
      "created_time": "June 01, 2022, 02:45:19 PM",
      "body": "Quote from: SUPERSAIAN on May 25, 2022, 01:32:57 PMKimliklerin açık olmasındansa kapalı bir şekilde tutulması çok daha güvenilir olur, güzel gelişmeler. Bu konuda da muhtemelen Avrupayı takip ediyorlar diye düşünüyorum. Daha büyük dertlerin,sorunların çözümlerinide bu şekilde tak diye çözseler ne güzel olacak. Yenilemek için ücret istenecek mi ehliyetler ve kimlikler için bu konuda açık bir şey söyleselerdi daha iyi olurdu.Eskiden hatırladığım şuydu, yeni kimlikleri almanız için sadece kırtasiye basım parası gibi 20 lira falan bir ücret alınıyordu, kimliği kaybederseniz o zaman daha yüksek paralar ile karşılaşıyordunuz, son durum böyle mi olacak bilmiyorum, bence ücretsiz halledilmeli yine göstermelik bir ücret alırlar ama,",
      "score": 0,
      "upvotes": 0,
      "downvotes": 0
    },
    {
      "author": "LGD2Business",
      "created_time": "June 01, 2022, 09:34:18 PM",
      "body": "Ehliyeti ayrı nüfus cüzdanı ayrı pasaportu ayrı meslek kartı ayrı otobüs kartı ayrı, yok mu şunları tek bir çipli kartta toplayacak teknoloji? E-devlet ne güzel işliyor, kimlikleri de buna uygun yapın tek kart her işi görsün. Hatta telefonda tek bir appten fiziki karta ihtiyaç duymadan kimlik ibrazı yapılabilsin. Sonuçta herkesin telefonu var ve cüzdan vs. çalınsa ya da yanımızda olmasa bile bu uygulama sayesinde kim olduğumuzu kanıtlayabiliriz. Bu işi dijitale dökmek o kadar da zor değil 2022 yılına geldik.",
      "score": 0,
      "upvotes": 0,
      "downvotes": 0
    },
    {
      "author": "püsür",
      "created_time": "June 06, 2022, 07:21:10 PM",
      "body": "Quote from: LGD2Business on June 01, 2022, 09:34:18 PMEhliyeti ayrı nüfus cüzdanı ayrı pasaportu ayrı meslek kartı ayrı otobüs kartı ayrı, yok mu şunları tek bir çipli kartta toplayacak teknoloji? E-devlet ne güzel işliyor, kimlikleri de buna uygun yapın tek kart her işi görsün. Hatta telefonda tek bir appten fiziki karta ihtiyaç duymadan kimlik ibrazı yapılabilsin. Sonuçta herkesin telefonu var ve cüzdan vs. çalınsa ya da yanımızda olmasa bile bu uygulama sayesinde kim olduğumuzu kanıtlayabiliriz. Bu işi dijitale dökmek o kadar da zor değil 2022 yılına geldik.Alman bir arkadaşım vardı ve sürekli geziyordu. Bundan 7-8 sene önce Türkiye'ye gelirken şans eseri yanına pasaportunu almış, annesi mi ne koymuş bavuluna. Yoksa hiç taşımıyormuş yani. Sadece çipli kimlik kartıyla bir sürü ülkeye gidiyordu. Burada o olayın olmadığını görünce çok şaşırmıştı. Şimdi bizde de çipli kart çıktı ve işte ehliyet artık yüklenebiliyormuş demek ki. Dediğiniz gibi artık bu işin dijital olarak gelişmesi gerekiyor bence de. Belki retina, parmak izi ya da DNA'dan bile yapılabilir ileride. Ayrıca eski tip nüfus cüzdanı ve ehliyet çok kötü gerçekten. Onlar yerine tek bir kimlik kartı iyi olacaktır, ben de çıkaracağım yakında.",
      "score": 0,
      "upvotes": 0,
      "downvotes": 0
    }
  ]
}