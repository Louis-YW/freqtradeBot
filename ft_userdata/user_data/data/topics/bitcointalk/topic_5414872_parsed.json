{
  "id": "topic_5414872",
  "title": "HostFat",
  "author": "HostFat",
  "created_time": "September 25, 2022, 08:54:14 PMLast edit: October 22, 2024, 02:55:09 AM by HostFat",
  "content": "Github: https://github.com/freenet/freenet-coreVideo presentazione: https://www.youtube.com/watch?v=d31jmv5Tx5kAltre info: https://docs.freenet.org",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5414872",
  "comments": [
    {
      "author": "ESmeta",
      "created_time": "March 16, 2023, 07:24:27 PM",
      "body": "Interessante, grazie per la segnalazione  Ho visto che lo sviluppo su Github è ancora molto attivo con numerosi forks",
      "score": 0,
      "upvotes": 0,
      "downvotes": 0
    },
    {
      "author": "HostFat",
      "created_time": "May 17, 2024, 03:27:11 AM",
      "body": "Ho scritto un po' di messaggi sul mio canale Telegrama a riguardo, che vi riporto qua:Web Of TrustPotete già leggerne anche qui:https://it.wikipedia.org/wiki/Web_of_trusthttps://en.wikipedia.org/wiki/Web_of_trustMa qua vi racconterò quando ho scoperto questa idea, e di che cosa probabilmente si tratterà nel prossimo futuro.L'idea l'ho scoperta grazie ad una versione/invenzione di Sirius, alias Martti Malmi, uno dei primi dev ad aiutare Satoshi nello sviluppo di Bitcoin.\"Identifi\" era il nome del progetto al tempo (2012): https://bitcointalk.org/index.php?topic=130137Ora è abbastanza diverso, e si trova sotto il nome di Iris, client di Nostr.Probabilmente è \"temporaneamente limitato\", per sviluppare meglio la struttura tecnica nel network sottostante, prima di proseguire quell'idea originale.L'altro progetto attuale focalizzato su creare una Web Of Trust decentralizzata è già linkato sul blog, Locutus (Freenet 2.0): https://t.me/hostfatmind/122Che cosa è quindi una Web Of Trust?Negli ultimi anni in cui ho cercato varie volte di spiegarlo, sempre nei primi tentativi fallivo.Almeno penso questo viste sempre le solite domande che mancavano proprio di comprendere la base di certe scelte tecniche, che evidentemente spiegavo male.La traduzione è \"Rete Di Fiducia\".Proverò a partire questa volta al contrario, cioè dal comune errore di comprensione.Avete presente Tripadvisor? Oppure i like di Facebook/Instagram/Twitter/Youtube? I voti sugli store delle app del vostro Android/Iphone? In generale tutti i sistemi dove si trovano la somma di tutti e più feedback di vari utenti?Tutti questi sistemi di votazione, vi mostreranno appunto, la somma totale di pareri, negativi o positivi, di tutti gli utenti presenti su tali piattaforme.Tutti ma proprio tutti vi appariranno, sia che conosciate o meno chi abbia votato, sia che siano anche utenti fasulli, come infatti ci sono migliaia di account creati spesso da sistemi automatizzati o team di marketing.La Web Of Trust non è questo. E' l'opposto.E' ideata proprio per evitare questa mucchia insensata di pareri senza alcun filtro o peso.Nella Web Of Trust (W.O.T.), di default, quello che vedrete, saranno i voti/feedback/pareri di chi \"VOI\" avrete deciso di fidarvi.Se avrete settato la fiducia verso un'identità di nome Pippo, vedrete, di default, solo i voti/feedback/pareri di Pippo. Ripeto solo i suoi.Se avrete settato la fiducia, invece di Pippo, verso le identità Mario e Lucia, vedrete solo i loro voti/feedback/pareri etc.. Ripeto ancora, solo i loro, di Mario e Lucia.Non vedrete più quelli di Pippo.Nella WOT però, è anche possibile impostare di mostrare un secondo livello (o un terzo e cosi via), a vostra scelta.Se imposterete in un dato momento di mostrarvi anche il secondo livello, allora non vedrete solo più i pareri di Mario e Lucia (esempio sopra), ma anche i pareri, delle persone di cui Mario e Lucia si fidano.La logica è, che se in qualche modo avete scelto di fidarvi di Mario e Lucia, allora in parte potete anche fidarvi del \"loro metodo di giudizio nel valutare altre persone affidabili\".Magari, mettendo il secondo livello, vedrete quindi anche i pareri di Paolo, di cui si fida Mario, e di Jenny, di cui si fida Lucia.Se attivate anche il terzo livello, vedrete allora anche i pareri delle persone cui di cui fidano Mario e Jenny, e cosi via con altri successivi livelli.Ad aumentare troppo i livelli però, cioè togliere tutti i filtri, si tornerà a vedere tutti i possibili feedback, anche di persone che voi potreste considerare inaffidabili, o proprio di persone false o che magari mentono.Questo non esclude che magari proprio voi non siate bravi a valutare le persone di cui fidarvi, per cui magari, se avrete scelto di fidarvi (di impostarli sul programma) di persone sbagliate, vedrete allora anche pareri poco validi o proprio falsi.Il risultato di questo, è che potrebbe succedere che magari persone diverse, a seconda delle loro preferenze nel giudicare altre persone come affidabili, potranno vedere dei punteggi differenti magari per un particolare ristorante (esempio).Un altro esempio estremo di cosa potrebbe succedere, è che magari una persona (un ID rappresentante una persona) potrebbe essere considerata inaffidabile, pericolosa, fra persone comuni, ma molto affidabile fra persone criminali...Attraverso questo schema, si va a risolvere immediatamente il caso dei voti fasulli, perché voi non vedrete mai i voti di migliaia di utenti fasulli, visto che voi per primi non li avrete indicati come affidabili.Quindi anche, le persone che vi avranno scelto come affidabili, non vedranno questi voti fasulli visto che ne voi ne loro appunto avranno scelto come validi le persone che li avranno scritti.Un altro problema che mi veniva presentato, era la possibilità di voti/pareri \"comprati\", o fatti male, senza adeguata valutazione.Dovete considerare che in un network decentralizzato, i voti/pareri una volta diffusi, non si possono più rimuovere/cancellare, a meno che tutti gli utenti che li abbiano scaricati decidano poi di cancellarli. (abbastanza improbabile)Quindi, nel caso di voti/pareri fasulli o fatti male, è probabile che corrisponderà un contro-voto da qualcun altro, che ci darà un parere negativo sul nostro modo di valutare qualcosa.Se ci faremo pagare per dare un voto positivo ad un ristorante che prepara invece pessimo cibo, quello che potrà succedere è che eventuali amici decideranno di rimuoverci dalla loro WOT, per evitare che altri siano influenzati dai nostri pessimi voti (e considerare loro, i nostri ex amici, inaffidabili), o peggio ancora, andranno ad aggiungere un feedback negativo su di noi indicandoci come inaffidabili nel dare giudizi sui ristoranti o sulle pietanze.Questi pareri negativi su di noi potranno anche rimanere per sempre, le possibilità per uscire da questa brutta fama saranno eventualmente quelle di dare nuovi pareri migliori su tali argomenti (nel caso sopra, valutazioni sui ristoranti), indicare come sbagliati i nostri precedenti pareri, spostarsi molto molto lontano, o cercare di farsi un account nuovo.Un account nuovo però, a meno che non abbiate tipo 8/9 anni, difficilmente verrò visto come qualcosa di positivo. \"Perché si è fatto un account nuovo a 30 anni? Cosa vuole nascondere?\".Un account nuovo sarà considerato in modo molto sospettoso.Che tipo di pareri e feedback si potranno dare? Di ogni genere.Sulle persone, sulle cose, sulle attività imprenditoriali etc ...Si potrà ad esempio dire che una persona è brava nel restituire i soldi per un prestito.Sul fatto che qualcuno sappia guidare bene.Magari che qualcuno sia bravo a cucinare, bravo a raccontare storie, bravo ad occuparsi delle persone anziane, bravo a dare spiegazioni di nuoto etc ...Oppure a contrario, pareri negativi: una persona scorbutica, una persona che non si lava, una persona che ruba, un'azienda che fa prodotti scadenti etc ...Ripeto però, tutti questi pareri non saranno automaticamente visibili da tutti, come avviene ora sugli attuali servizi di feedback elencati all'inizio, ma saranno visibili solo alle persone che volontariamente avranno deciso di fidarsi, di chi questi pareri li avrà scritti.Per cui ancora, per due persone diverse, che si fideranno di altrettante persone diverse, potranno leggere anche pareri opposti riguardanti una determinata cosa o persona.Se ci pensate, una volta creato questo network, sarà possibile anche creare delle alternative più decentralizzate a Blablacar, Uber, Airbnb, Tripadvisor, sistemi di crediti/prestiti, ebay, mercati p2p etc ... vi vengono in mente altre idee?Comportarsi in modo universalmente considerato come negativo, potrebbe portare ad essere volontariamente esclusi dalla società dalle persone che ci conoscono, poi dai loro amici e conoscenti più vicini.Magari non si potrà più entrare in certi negozi, oppure i prezzi dei prodotti/servizi per noi costeranno di più rispetto a quelli pagati da altre persone.Dall'altro, se siete delle brave persone, potreste riuscire a farvi prestare una certa quantità di soldi da un completo estraneo, semplicemente perchè ad un secondo livello apparirete come persone affidabili fra i suoi amici più vicini.Potrebbero anche crearsi situazioni come quelle citate nella parte \"Freeism – l’economia del regalo\", dentro finedellostato.com, dove qualcuno sarà disposto a darvi un prodotto/servizio gratuitamente, semplicemente perchè all'interno della comunità locale dei suoi potenziali clienti, voi sarete considerati come una persona di valore, e il vostro feedback positivo potrebbe essere anche da lui di valore per farsi promozione.Per usare questo network non serviranno nemmeno grosse risorse, diversamente ad esempio per una blockchain di una cryptovaluta.Non servirebbe scaricare tutti i dati di tutti gli utenti del network, ma semplicemente ci sarebbeo uno scambio e un salvataggio di quelli che riguardano le persone che noi decidiamo di fidarci, di quelle di cui si fidano loro etc ...Basterebbe una semplice app sul telefono, o anche una di quelle che girano direttamente sul browser.Questa tecnologia penso che avrà un impatto veramente forte sulla nostra società, anche per via della semplicità di diffusione, che non richiederebbe lo scambio di valore/soldi (come è richiesto invece ad esempio per Bitcoin), ma semplicemente l'installazione dell'applicazione, la generazione del proprio ID, e iniziare a dare pareri e feedback ad altri ID dei vostri amici.La generazione del proprio ID, sarà molto simile a quello della generazione di un indirizzo per ricevere cryptovalute, o come quello di un ID del network Nostr, cioè, un semplice click. (niente email, numero di telefono etc...)Discutendone però con altri, alcuni avevano varie preoccupazioni.In generale la cosa che più spaventava, era il fatto che i pareri delle persone fossero tutti pubblici. (anche se, ripeto, visibili e dati per validi, solo da chi considerasse come affidabili queste persone, questi ID, che abbiano dato queste valutazioni)C'era un evidente preoccupazione o per la diffamazione, o per eventuali sbagli fatti in passato ... \"scheletri nell'armadio\".Da un lato è comprensibile il timore per la diffamazione, ma è anche vero, che se ci fosse una persona veramente impegnata a diffamare persone qua e la in continuazione, probabilmente questa persona avrà pochi amici e/o persone disposte ad indicarla come affidabile.Per quanto riguarda invece gli scheletri nell'armadio, gli sbagli ed eventuali cattiverie fatte in passato, beh, può essere che questa tecnologia possa essere utile proprio a questo, a spingersi a comportarsi meglio, o a pagare con una cattiva immagine, per cose negative fatte in passato.Cosa fare però per gli errori di gioventù? Magari per inesperienza?Penso che tutti ne abbiamo fatti, e quindi, essendo cose catalogate come passate, ci sarà probabilmente una conoscenza comune di non dargli troppa importanza.A qualcuno potrebbe venire erroneamente in mente il sistema di crediti cinese, ma si ci pensate un attimo, questa cosa è molto diversa.Ripeto, qui abbiamo pareri personali, di tutti, visibili solo personalmente a chi ha scelto di impostarci come affidabili, e a cascata noi potremo vedere i pareri di altri di cui \"scegliamo\" di fidarci. (e di chi si fidano poi loro)Nel sistema di crediti cinese invece, è come se tutti fossero iscritti, obbligatoriamente, e tutti automaticamente (senza scelta) si fidasero solo dell'identità del governo cinese.Questo avrà il risultato quindi di vedere solo i feedback/pareri del governo sulle persone, cose e aziende.Molto diverso direi.Un altro aspetto probabilmente poco piacevole che potrebbe esserci (ma dipenderà anche da come sarà implementata questa tecnologia), è che forse non si potrà veramente fare a meno di parteciparvi in qualche modo, a meno di non trovarsi in un'isola deserta o in qualche modo scollegata dal resto del mondo.Infatti, tecnicamente, potrebbe anche essere possibile creare altre identità, e se altre identità ancora daranno per valide le prime, queste inizieranno ad esistere, almeno per loro.Esempio: se io e Pippo creiamo l'identità di Maria (una persona che esiste veramente nella realtà), scriviamo che è una donna, che è alta X, mettiamo la sua voto, altri vari dati, e scriviamo che è una brava persona, questo comporterà che le persone che si fidano di noi, vedranno anche loro questa Maria, visto che si fideranno dei nostri pareri.Questo vuol dire che Maria, che di fatto non si sarà mai iscritta lei direttamente a questo network, comunque in qualche modo apparirà, apparirà in proporzione a come la vediamo noi e quanto siamo noi considerati validi nel rappresentare la realtà da parte degli altri utenti.Sempre questi altri utenti che si fidano di noi, vedranno questa Maria, e se la conoscono nella realtà, potranno anche loro confermare la sua esistenza.Potranno magari aggiungere altri dettagli e feedback.Tutto questo anche senza che questa ipotetica Maria sappia niente dell'esistena del network e del fatto che ci sia un'identità al suo interno che la rappresenti.Maria potrà poi magari un giorno iscriversi e dire che quell'identità corrisponde a lei, e i vari utenti potranno confermare questo legame.Ancora, chi si fida di loro, potranno vedere questa conferma del legame fra l'identità creata da Maria e quella precedentemente creata da altri utenti.Non è comunque detto quindi che sarà tutto cosi facile e bello infatti, magari sono giusto abbastanza ottimista io Resta che sono molto curioso di vedere cosa succederà quando questa tecnologia sarà resa disponibile all'umanità.Salvo imprevisti, si parla di pochi mesi, di quest'anno o inizio anno prossimo.https://t.me/hostfatmind/210",
      "score": 0,
      "upvotes": 0,
      "downvotes": 0
    }
  ]
}