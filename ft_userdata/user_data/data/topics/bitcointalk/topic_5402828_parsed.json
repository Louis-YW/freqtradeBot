{
  "id": "topic_5402828",
  "title": "merticinak",
  "author": "merticinak",
  "created_time": "June 16, 2022, 10:39:03 AM",
  "content": "Balinalar Geleneği Bozmayarak Bitcoin Düştükçe Satın AlıyorKripto para piyasası son haftalarda oldukça kötü bir dönemden geçiyor. Bitcoin (BTC) uzun bir sürenin ardından 20.000 dolar bandına düşerken, Ethereum (ETH) 1.000 doların altına düşmemek için savaş verdi. Lider ikilinin düşüşü doğal olarak altcoin’leri de etkiledi. Lider kripto Bitcoin (BTC) ATH seviyesinden uzaklaştı ancak kripto balinalar her zaman olduğu gibi düşüşleri yine fırsat bildi.Bitcoin Düşüyor, Balinalar Satın AlıyorKripto dünyasının en gizemli ve en dikkat çeken aktörlerinden olan balinalar, kriptoların düştüğü dönemlerde büyük miktarlarda satın alım yaparken, yükseliş dönemlerinde satmaları ile ünlüler. Özellikle Bitcoin (BTC) konusunda oldukça tetikte olan balinalar, Bitcoin’in bu son düşüşünden oldukça yararlandı. Örnek olarak dünyanın en büyük borsa dışı Bitcoin (BTC) balinası, aşağı yönlü fiyat hareketine rağmen Haziran ayında BTC satın almaya devam ediyor. BitInfoCharts verilerine göre balina, sadece bu ay 927 Bitcoin (BTC) daha satın aldı. Adres, 7 Haziran’da 300 BTC satın aldı, 9 Haziran’da 500 BTC sattı ve ardından 13 Haziran’da 425, 14 Haziran’da 488 ve 15 Haziran’da 214 olmak üzere toplamda 927 Bitcoin’i hazinesine ekledi. Binance ve Bitfinex soğuk cüzdanlarından sonra dünyanın en zengin üçüncü cüzdanı olan balina, haberimizin yazımı itibarıyla 128.800,54 Bitcoin’e (BTC) sahip. Bu noktada dünyanın en büyük Bitcoin bilançosuna sahip şirketi MicroStrategy‘nin 129.218 Bitcoin’e (BTC) sahip olduğunu belirtelim.Kaynak:BTCHaber",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5402828",
  "comments": [
    {
      "author": "Husires",
      "created_time": "June 16, 2022, 08:38:27 PM",
      "body": "1000 Bitcoin bir değişiklik yapmak için piyasayı etkilemeyecek, sadece parasını artırmaya çalışan bir balina.Etkileyeceği şey, kripto para birimlerine yatırım yapmaktan çok uzak görünen finansal kurumların satın alınması ve durgunluk ve ekonomik sorunlarla birlikte, yüksek riskli bir yatırımda yatırımların çeşitlenmesini görmek zor.Kim şimdi satın alırsa uzun vadede kârı garanti eder.",
      "score": 0,
      "upvotes": 0,
      "downvotes": 0
    },
    {
      "author": "Bthd",
      "created_time": "June 16, 2022, 09:10:51 PM",
      "body": "İnsanlar bitcoini bir yatırım olarak almayı düşünüyorsa bu bitcoinin özellikleriyle ve çözdüğü problemlerle ilgili olmalı. Çok parası olan birisi daha fazla bitcoin aldığı için yada başka bir şey fark etmez yatırım yapılmaz. Vakit ayırıp bitcoin whitepaper'ı okunur, içerisinde bulunduğumuz bitcoin için açık hava müzesi sayılabilecek forum incelenir, bitcoin zincirinde test işlemleri yapılır ve sonra bitcoinin vaat ettiği şeyleri yerine getirilip getirilemediğine bakılıp daha sonra yatırım kararı verilir.Para kaybeden çoğu insanda aynı şeyi gözlemliyorum. Gerçekten ne satın aldıklarını, neye yatırım yaptıklarını bilmiyorlar.",
      "score": 0,
      "upvotes": 0,
      "downvotes": 0
    },
    {
      "author": "trendcoin",
      "created_time": "June 18, 2022, 05:31:26 AM",
      "body": "Quote from: merticinak on June 16, 2022, 10:39:03 AM...Lider ikilinin düşüşü doğal olarak altcoin’leri de etkiledi. ...aslında \"lider ikili\"den çok \"lider bitcoin\" demek daha doğru çünkü bitcoin düşerken -ethereum dahil- piyasadan pozitif ayrışan bir coin ya da token olmuyor. piyasadaki her şey gerçek lider bitcoin'i takip ediyor. ayrıca, balina tabirini sevmesem de habere konu olan arkadaşın tek başına microstrategy‘den daha fazla mala sahip olmasını takdirle karşıladım; böyle bir adam alım yapıyorsa benim konu hakkında diyeceğim bir şey olmaz. tabii, elbette herkes en iyi fiyattan mal almak ister ama sonuçta bitcoin her fiyattan toplanabilecek bir varlık olduğu için, içinde bulunduğumuz fiyat aralıkları da uzun dönemli yatırım düşünenler için gayet \"alım fırsatı\" olarak değerlendirilebilir.",
      "score": 0,
      "upvotes": 0,
      "downvotes": 0
    }
  ]
}