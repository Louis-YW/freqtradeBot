{
  "id": "topic_5471801",
  "title": "bobita",
  "author": "bobita",
  "created_time": "October 26, 2023, 10:44:00 PM",
  "content": "Ben daha önce duymamıştım açıkçası ama sitede Eylül 2022'den beri faaliyette olduğu yazıyor (her saniye kripto ile ilgilenmiyorum ama yıllardır piyasada ve forumda yer alan birisi olarak hiç duymadıysam benim eksikliğimden çok, şirketin tanıtım zayıflığıdır gibime geliyor). İrili ufaklı bir sürü Türk cex var ama geçen gün bir kripto haber sitesinde burası ile ilgili yeni Ceo atamasıyla ilgili bir haber okuyunca dikkatimi çekti ve ondan sonra ilk kez siteye girdim.Şurası kesin ki enteresan bir yönetim kadrosu var:- Ali EŞELİOĞLUCoinTR CEOEski TC Merkez Bankası Genel Müdür Yardımcısı2021 - 2023 TC Merkez Bankası Genel Müdür Yardımcısı2009 - 2018 Kanal D, CNN TÜRK Medya Grubu - Doğan TV Holding Finans Direktörü2007 - 2009 DenizBank Genel Müdür Yardımcısı- Şakir Ercan GÜLCoinTR Yönetim Kurulu BaşkanıEski Hazine ve Maliye Bakan Yardımcısı2021 - 2023 Hazine ve Maliye Bakan Yardımcısı2021 - İslam Kalkınma Bankası YK Üyeliği ve Eximbank YK Başkanlığı2010 - 2017 TMSF Başkanı- Ergün AKINCICoinTR Yönetim Kurulu ÜyesiTC Merkez Bankası Başkan Başdanışmanı2022 - Currently Chief Advisor to the President of the Central Bank of the Republic of Turkey2018 – 2022 Q2Q Capital Kıdemli Danışman2005 - 2018 Deutsche Bank Türk hedef grubu \"BANKAMIZ\" Yönetim Kurulu Başkanı- Mehmet Emin KARAAĞAÇCoinTR Yönetim Kurulu ÜyesiEski Türkiye Vakıflar Bankası T.A.O Genel Müdür Yardımcısı2013 - 2019 Türkiye Vakıflar Bankası T.A.O Genel Müdür Yardımcısı2010 - 2012 Türkiye İş Bankası A.Ş. İstanbul Bölge Hukuk Müşaviri- Yakup DEMİRCoinTR Uyum MüdürüEski BDDK Kıdemli Bankacılık Başuzmanı2000-2019 BDDK Kıdemli Bankacılık Başuzmanı1993 - 2000 Başbakanlık Hazine ve Dış Ticaret Müsteşarlığı, HDTM Uzmanı, Müdür1993-1997 Bahreyn Büyükelçliği Ekonomi ve Ticaret Müşaviri, BaşmüşavirTürk finans ve bankacılık sektöründen ciddi ağır isimler bir araya gelmiş, özellikle dikkatimi çeken geçmişleri koyulaştırdım, bu insanlara bakınca şahsen okuduğum işin içinde büyük sermaye olduğu ve olası regülasyonlara reaksiyon verebilecek bir yönetim kadrosu kurdukları (hem uzmanlıkları, hem de Türkiye gerçeği olarak ilişkiler anlamında).Ha, tabii olduğu gibi klasik finans, bankacılık ve bürokrasiden gelen bu insanlar alışık oldukları 2+2=4 düzlüğündeki klasik finansa kıyasla Bermuda Şeytan Üçgeni denilebilecek kripto piyasasını algılayıp doğru ve zamanında aksiyon alabilirler mi bilemem, daha doğrusu şüphelerim var. Ama belli ki, bu platform üç beş girişimcinin \"hadi yapalım\" eylemi değil.Not: Üstü kapalı tanıtımı ya da duyurusunu yapıyor değilim, gördüğüm, bildiğim bu yazdıklarımdan ibaret, daha üye olmuş bile değilim (ama olacağım), sadece servisler bölümünde arama yaptığımda çıkmayınca (ben bulamamış da olabilirim) şaşırdım ve topluluğun görüşünü almak istedim.Site: https://www.cointr.com",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5471801",
  "comments": [
    {
      "author": "Phoenix Anka",
      "created_time": "October 27, 2023, 07:11:48 PM",
      "body": "Hocam bir siteye gireyim dedim daha önce görmemiştim. Ziraat bankası ve Vakıfbank’tan global ortaklar diye bahsedilmiş. Ziraat bankasıyla ilgili detaylara girdiğimde ise bir ortaklıktan ziyade işbirliği demek daha doğru yani ziraat ve Vakıfbank’tan para çekip yatırma işlemleri yapılıyormuş. Bana pek ortaklık gibi gelmedi. Özgeçmişler gerçekten çok iyi ancak ne kadar başarılı olurlar bekleyerek görürüz reklamları pek yok ama 20 dolarlık deneme olayları var bir de mobil app yapmışlar. Acaba ne kadar güvenliğe önem veriyorlar? Herhalde bir saldırıyı kaldırabilecek tedbir almışlardır.",
      "score": 0,
      "upvotes": 0,
      "downvotes": 0
    },
    {
      "author": "Bthd",
      "created_time": "October 27, 2023, 07:29:51 PM",
      "body": "Duyurular bölümüne bakılırsa en az 8 aydır aktif görünüyorlar ve çoğu kişi tarafından bilinmiyorlar. Borsalar tarafındaki rekabet bizde çoğu ülkeye göre çok daha yüksek ve tutunmak kolay değil. İsimlerin gerçek olup olmadığına emin olmak için çeşitli yerleri kurcaladım ve gerçek görünüyorlar. İşlerini ciddiye alıyor görünüyorlar fakat sektörü ne kadar anlayabileceklerinden emin değilim. Hiç birinin kriptoya dair bir geçmişi yok (yönetim kurulu). Sadece müşteri hizmetlerindeki çalışanların bir kısmı v.b. Huobi borsasından geçiş yapmış. Güvenilir aktörlerden tarafından yaratılacak daha fazla rekabet her zaman biz kullanıcıların işine gelecektir. Bu sebeple birilerinin daha farklı borsa seçeneklerini Türk kullanıcılarına sunmasından memnunum.Sitede ilgilimi çeken, çok anlayamadığım bir ifade var. \"Türkiye Merkez Bankası Fon Güvencesi\" bu ibarenin ne olduğunu yada merkez bankasının borsalara nasıl bir destek sunduğunu anlayamadım.",
      "score": 0,
      "upvotes": 0,
      "downvotes": 0
    },
    {
      "author": "gospodin",
      "created_time": "November 01, 2023, 06:53:05 PM",
      "body": "\"METX Dijital Bilişim Teknoloji A.Ş. çatısı altında...\"sanırım firma: https://www.ito.org.tr/documents/QR_CODE/0212.pdf burada yer alıyor. adres bilgisi vs mevcut.benim pek hoşuma gitmedi. yerli borsa kullanma sıklığım %0,1 bile değil ama yine de kullanmam. QuoteSitede ilgilimi çeken, çok anlayamadığım bir ifade var. \"Türkiye Merkez Bankası Fon Güvencesi\" bu ibarenin ne olduğunu yada merkez bankasının borsalara nasıl bir destek sunduğunu anlayamadım.thodex ile birlikte birkaç borsadan daha batık haberleri geldikten sonra basında buna benzer öneriler yer almaya başlamıştı. şayet hayata geçmiş olsaydı duyardık diye düşünüyorum. böyle bir olay yoksa ve bunu orada belirtmişlerse sıkıntı.ulan eskiden z vardı, mr çeker işi hallederdi:)",
      "score": 0,
      "upvotes": 0,
      "downvotes": 0
    },
    {
      "author": "Vispilio",
      "created_time": "November 01, 2023, 08:06:40 PMLast edit: November 01, 2023, 08:21:16 PM by Vispilio",
      "body": "Devlet kademelerinde görev yapmış isimleri yönetim kuruluna alarak kendilerine bir meşruiyet şemsiyesi atfetmeye çalışmışlar gibi görünüyor, ama bu da herhangi bir kripto borsa girişimi kadar sorumlu olabilir tabii ki, yasal risk açıklamaları da bu yönde, Türkiye'de bir başka merkezi borsa denemesi:https://support.cointr.com/hc/tr/articles/5768675338895-Risk-A%C3%A7%C4%B1klamas%C4%B1",
      "score": 0,
      "upvotes": 0,
      "downvotes": 0
    },
    {
      "author": "meser#",
      "created_time": "November 03, 2023, 12:15:04 PM",
      "body": "Bu kişiler zamanında bu ülkenin ekonomik ve finansal anlamında geleceğine yön çizmiş ve etkide bulunmuş insanlar ve geldiğimiz noktada da bitcoin ve türevlerinin genel anlamda baskılandığı bir noktadayken bu kişilerin böyle bir borsanın yönetiminde olması akla güzel şeyler getirmiyor ne yazık ki. Ya firma için @Vispilio'nun da dediği gibi meşruiyet sağlama, ya kişiler için uçurumdan önce son çıkış ya da bu ikisinin bir araya gelmesi gibi bir durum söz konusu. O yüzden hiç kullanmayacağım bir borsa olarak kalacak gözümde.",
      "score": 0,
      "upvotes": 0,
      "downvotes": 0
    },
    {
      "author": "bobita",
      "created_time": "November 04, 2023, 10:37:54 PM",
      "body": "Ben bu borsa konusunda sizin kadar karamsar değilim, daha doğrusu art niyetli ya da farklı amaçlı bir girişim olarak görmüyorum ama ilk postta yazdığım gibi, beceri konusunda çok ciddi şüphelerim var. Bu şüphelerim kişilerin bireysel olarak beceriksizliği anlamında değil, sonuç olarak geldikleri ortamlar çok oturmuş, sınırları, kuralları belli ortamlar, ama kripto piyasası öyle değil, en azından şu an an için değil.",
      "score": 0,
      "upvotes": 0,
      "downvotes": 0
    }
  ]
}