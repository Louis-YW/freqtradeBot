{
  "id": "topic_5470192",
  "title": "Samlucky O",
  "author": "Samlucky O",
  "created_time": "October 13, 2023, 11:53:17 AMLast edit: October 13, 2023, 12:22:35 PM by Samlucky O",
  "content": "I no say wetting I dey talk go be like say I no make sense, because we supposed to dey discuss about crypto related topics but sometimes people just need to get fun. Oyibo say \" all work without play make Jack a doll boy.Before you find yourself for this forum come rank up like this, come dey flex like say you been no suffer before. How life been dey for you? Because the way the country be like this, without this Bitcoin forum, I no no how life for be for many people here. Employment nowadays don become mordern day slavery. I dey always ask myself say which day all this suffering go end? You go dey plan another thing another thing go dey happen, you go promise and fail due to the hardship of the economy. You go find work tire you no go see. even say you see, Dem go dey demand money before you go start, and if you no get am or you no sabi person, forget about am. Even if you get the work to pay person na problem. payment date go reach your boss go postponed am to another month. If you come late your boss go treat you like say you no get person for house before you come find work. Them go dey give you work wey your papa no fit give you and expecting you to finish am withing few hours, while there children dey abroad dey enjoy life. Although no be yours fault say your papa no get money. You wey dey inport goods how far? Sometimes custome go size your goods because of one small thing.You go manage save money start up something to earn a living, because of family problem your shop go shutdown even when responsibilities still get your head. You don dey old, you never Mary because you no get money. The woman you soppos mary don find somebody because you no get money. You wey get handwork, how far? Work dey? Dem go call you for work almost every state to come work but wetting dey happen na? You be like water we no dey move. You wey dey do driving work how far? Fuel don cost, to buy fuel wey you go take make money for street na problem. You go carry passengers, police go dey stop you every bustop dey collect money. Everyday you dey one mechanic or the other sotay all the mechanic don sabi you. Dem go even give you one name like \" PUSH AND START\"  You wey go collect higher purchase how far? Person go buy keke for #1m give you for #2.5m higher purchase. You go dey hustle all day and night and if you make any mistake, dem go collect am for your hand give am to another person after you don suffer finish. Anyway God dey Sha.My country people if I continue to dey explain wetting man eye  don see ehh. No be chise... As you wey don dey the street of 9ja wey no what up make we dey carry ourselves alonf. Oyibo say no man is an island of knowledge\" make the spirit of 9ja dey guid us even for the forum. Anywhere ona see us dey make mistake, make ona correct us because the street no dey friendly. Be your brothers keeper..Make e no be us wey go cause our brother downfall. For here as BITCOIN don offer solution to our problem make we dey maintain ourselves make we no dey carry 9ja mentality enter this forum. Make Dem no put eye for us here because 9ja get bad influence. Abeg make we coordinate ourselves make this table no fall. Shout out to our oga them wey dey coordinate this we Naija local board. I no wan mention name but you know yourselves.                                   Niaja no dey carry last     Thank you     SAMLUCKY O.",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5470192",
  "comments": [
    {
      "author": "Makus",
      "created_time": "October 13, 2023, 03:43:55 PM",
      "body": "Bro you try, no be small thing you write for here, and na wattin dey go on for we country be this, I remember when I been dey find IT placement, bro I waka 7 companies any one wey I reach dem go tell me say I gat get connection, that is, i must know person wey dey work for the company to say na my brother be this before dem go fit reason my matter, no be say na job I dey find oo. Omor the country hard I no lie you na only God dey help us package ourselves wey we take dey survive so, seriously like this I be electrician but if I tell you when last I see work en e go burst your head, money no dey anywhere sotay people don dey do their own repair by dem self.When you talk about job nowadays wey don be like modern slaver, na me you been dey talk about because wattin I carry my eye see when I been dey learn handwork en e no easy for me, sometimes my Ogah go tell me to go farm go clear very large portion of land, wattin concern land concern electrical , other times e go carry all em dirty cloths give me to watch and e get wife for house  , just like that so many unspeakable things wey I carry my eye see before I fit learn handwork to take survive. So my Brother life nor easy oo this period na so so groceries (garri) and floating Berry man pikin dey chop but I nor dey reason the way life be because I believe say once I rank up for this forum things go change for good.",
      "score": 0,
      "upvotes": 0,
      "downvotes": 0
    },
    {
      "author": "Timmzzy",
      "created_time": "October 13, 2023, 06:10:46 PM",
      "body": "My brother when I been dey secondary school, my psychology change because of how I been dey see uncle and Aunty them go graduate like this work no dey for them to work, how I take get advantage like this na because I been dey very open to understanding life the hard way so e really help me grow for this country when most of my friends then been dey pursue School me been dey pursue hustle and skills. E no too hard to be successful for Naija if you look well, where the problem dey be say we as humans no dey wan take time think and advise our selves, rather na impressions we humans wan dey do.",
      "score": 0,
      "upvotes": 0,
      "downvotes": 0
    },
    {
      "author": "rachael9385",
      "created_time": "October 13, 2023, 08:22:50 PM",
      "body": "If I go fit agree with some of the things way you talk, but I go totally disagree with the topic of this discussion because for 9ja nah only those pipo way no know there way and how to do this nai e dey dey so hard for dem to become successful.You know say some pipo for this we country, as dem done see say the country hard so, dem just lose hope to make am for life but my GE, make I tell you say as 9ja hard so, we still get some pipo way dem still dey progress, 9ja as e dey naw, nah to apply wisdom to ram, if you look well you go observe say, this time around nah pipo way dey use sense dey do their things nai dey progress pass those way dey use their whole strength do things.True true 9ja no dey carry last but we gass apply wisdom first.For business pipo, if them dey into this business and things change for the business, make dem try change to other business too.",
      "score": 0,
      "upvotes": 0,
      "downvotes": 0
    },
    {
      "author": "adultcrypto",
      "created_time": "October 13, 2023, 08:34:20 PM",
      "body": "Quote from: rachael9385 on October 13, 2023, 08:22:50 PMIf I go fit agree with some of the things way you talk, but I go totally disagree with the topic of this discussion because for 9ja nah only those pipo way no know there way and how to do this nai e dey dey so hard for dem to become successful.Na lack of information dey make some people think in certain ways. I wonder why person go talk say to become successful in 9ja dey very difficult when opportunity full everywhere thanks to our population and freedom wey dey the country. Check how many people wey don take entertainment blow, abi na youtubing, coding and plenty other areas boys take dey meet up for 9ja. Like I said before, na lack of info dey bring some kind reasoning.Quote from: rachael9385 on October 13, 2023, 08:22:50 PMYou know say some pipo for this we country, as dem done see say the country hard so, dem just lose hope to make am for life but my GE, make I tell you say as 9ja hard so, we still get some pipo way dem still dey progress, 9ja as e dey naw, nah to apply wisdom to ram, if you look well you go observe say, this time around nah pipo way dey use sense dey do their things nai dey progress pass those way dey use their whole strength do things.True true 9ja no dey carry last but we gass apply wisdom first.For business pipo, if them dey into this business and things change for the business, make dem try change to other business too.Plenty of our youths them want am sharp sharp that is why you see them not committing time to do something that will take them time. Now na truly the time of working smart.",
      "score": 0,
      "upvotes": 0,
      "downvotes": 0
    },
    {
      "author": "RockBell",
      "created_time": "October 13, 2023, 08:49:02 PM",
      "body": "Quote from: Timmzzy on October 13, 2023, 06:10:46 PMMy brother when I been dey secondary school, my psychology change because of how I been dey see uncle and Aunty them go graduate like this work no dey for them to work, how I take get advantage like this na because I been dey very open to understanding life the hard way so e really help me grow for this country when most of my friends then been dey pursue School me been dey pursue hustle and skills. E no too hard to be successful for Naija if you look well, where the problem dey be say we as humans no dey wan take time think and advise our selves, rather na impressions we humans wan dey do. Weak government systems are our biggest problem, and the best thing we can do for ourselves is to use another strategy to survive rather than waiting for the government to provide jobs as it is the government is not even ready to h. When you think about a lot of screwed up situations you feel very sad because if you look outside people with certificates have changed their mindset about life because the number of graduates is increasing. If you live in this country, it is best to be aware of what steps to do. For example, Nigeria is losing value in education. Education is wonderful, but don't rely on it too much. Having other sources of support will prevent you from facing severe financial hardship. Breakdown",
      "score": 0,
      "upvotes": 0,
      "downvotes": 0
    }
  ]
}