{
  "id": "topic_5401721",
  "title": "Gencecikmen",
  "author": "Gencecikmen",
  "created_time": "June 07, 2022, 06:38:11 PM",
  "content": "Bu konuda bir başlık var mı yada bu konu daha önce tartışıldı mı bilmiyorum. Eğer tartışıldı veya konu başlığı varsa özür dilerim. İngiltere'de geçen günlerde irili ufaklı 70 şirkette çalışan 3300'den fazla işçi, \"dünyanın en büyük yeni çalışma düzeni denemesi\" kapsamında 4 gün çalışmaya başlıyor diye haber vardı. Daha önce de buna benzer denemeler Japonya'da veya Google kendi ofisinde denemişti. Dünya yeni çalışma düzeni denerken bizim ülke de çalışma şartları tam tersine gidiyor. Sizler ne düşünüyorsunuz?Kaynak: https://www.bbc.com/turkce/haberler-dunya-61704838",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5401721",
  "comments": [
    {
      "author": "gospodin",
      "created_time": "June 07, 2022, 07:21:26 PM",
      "body": "haftada çalışılan gün ya da günlük olarak çalışılan saatin azalması gerekiyor. aramızda kaç kişi sabah 8/9'dan akşama kadar verimli olarak çalışıyor? bu konu hakkında bir sürü çalışma var. hatta şöyle diyeyim pandemi döneminde bizim ekibin yaptığı iş çılgıncaydı. trafik de sağ olsun işimizi hafifletmişti. ülkemizde ise vahşi kapitalizmin bir versiyonu uygulandığı için bu tip çalışma düzenleri hayata geçmez. en azından yakın bir gelecekte. evrensel temel gelir sistemi gelirse belki kendimize ayıracağımız vakit artar.",
      "score": 0,
      "upvotes": 0,
      "downvotes": 0
    },
    {
      "author": "DukeNickle",
      "created_time": "June 07, 2022, 07:50:32 PM",
      "body": "Haftada 4 gün çalışma sisteminde sanıyorum ki çalışma saatleri de ya aynı kalır ya da biraz daha aşağı çekilir. Çünkü amaç verimli çalışma sistemi getirmek sonuçta. Tutup da siz çalışma saatlerini artırıp dengelemeye falan çalışırsanız o zaman hiçbir anlamı kalmaz. Bundan daha önce İskandinav ülkelerinde bu sistemin denendiğini duymuştum. Diğer Avrupa ülkeleri de yavaş yavaş testlere başlıyor. Zaten çalışma sisteminin geleceği hem evden çalışma odaklı hem de verimli çalışmaya odaklı olacak. Bu sistemi ülkemizde de görmek isterim de kim bilir kaç yıl sonra belki.",
      "score": 0,
      "upvotes": 0,
      "downvotes": 0
    },
    {
      "author": "meser#",
      "created_time": "June 07, 2022, 08:04:47 PM",
      "body": "Ülkemizde böyle bir uygulamaya gidilse ilk meyvelerini gözle görülür bir şekilde almamız en az 10 yıl gerektirir. Nedeni de açıktır ki şuanki aktif iş gücünün yüksek bir oranı senelerdir çalışma hayatının içerisindedir. Bu arkadaşlar ilk iş hayatlarına atıldıklarında büyük bir özveri ile çalıştıkları kurumlara bir değer katmak için kıçını yırtmıştır. 5 günlük işi 1 günde yapana diğer gün sen yaparsın koç diyerek sözlü manipüle ile daha çok iş kitlenmiştir. Diğer tarafta 1 günde bitirebilecek olan ancak sektörü bilen insan ise 5 günde yayıla yayıla bitirmiştir. Sonuç ilk kişi sadece yaparsın koç söylemlerini elde etmiş diğeri ise fazla strese girmemiştir. Ve zamanla birinci kişi de ikinci kişiye benzemiştir. Yani halkımız artık imkanları doğrultusunda işten kaytarmayı bir adet kabul etmiştir. Böyle bir sistem geldiğinde ise bunun altını güzelce oyacaklardır. Ki haklılarda bir noktada böyle çalışanını sömürenlere müstehak. Ancak çalışanın yaşama ve çalışma şartlarını düşünen önem veren sistem içerisinde zamanla taze kanlar dahil oldukça kaytarmalar azalacaktır. Ve sonuç sözde değil özde bir \"GÜÇLÜ TÜRKİYE\" olacaktır!",
      "score": 0,
      "upvotes": 0,
      "downvotes": 0
    },
    {
      "author": "eightdots",
      "created_time": "June 07, 2022, 08:43:51 PM",
      "body": "Gün olarak eksilmesini mümkün göremiyorum ülkemizde ama saat olarak düzenleme yapılabilir. Birçok çalışma alanında asıl iş çalışma gününün belki de yarı süresinde yapılabiliyor. Geriye kalan ise tamamen israf. Elektrik örneğini bile versek sadece yeterli. Diyelim ki saatte eksilmeye gittiler bu da belirli iş yükü olan çalışma alanlarında fazladan istihdam gerekliliğini doğurur. Vardiya sistemine geçilmesi de kaçınılmaz olur. Vardiya demek fazladan bir işçi ya da memur demek. Bu açıdan bakıldığında da pek mümkün görülmüyor.",
      "score": 0,
      "upvotes": 0,
      "downvotes": 0
    },
    {
      "author": "jakdanyel",
      "created_time": "June 07, 2022, 09:14:16 PM",
      "body": "Bence çok verim alınabilir böyle bir çalışma formülünden. Ülkeler insanların daha verimli çalışması için her şeyi yapmaya hazır görünüyor artık. Pandemi dönemi bu konuda o kadar etkili oldu ki örneğin evden çalışma formülünü benimseyen inanılmaz sayıda şirket var artık. Pandemi sırasında buna alışan çalışanların önemli bir kısmı şirkete geri dönmek istemiyor. Verimli olduğu sürece böyle uygulamalar kesinlikle hayata geçirilmeli. Haftada 4 gün çalışmak iş disiplini yerinde olan insanlarda kesinlikle verim sağlayacaktır.",
      "score": 0,
      "upvotes": 0,
      "downvotes": 0
    },
    {
      "author": "verbakalim",
      "created_time": "June 08, 2022, 06:23:15 AM",
      "body": "Çalışma hayatındaki zorluklar ortada. Pek çok kesim 7 gün üzerinden çalışıp kağıt üstünde bu kısa ve az gösteriliyor. Sanayide 5,5 gün çalışma çok yaygın. Devlet eli ile işletilen sektörler bankalar gibi olan yerler 5 gün çalışmaya uygun durumda. Yada hayatın akışını bu şekilde yönlendirmiş durumdalar. Hastaneler 24 saat, telekom sektörü, enerji sektörü 24 saat, madencilik sektörü 24 saat ilk aklıma gelen bunlar. Buralarda vardiya sistemi uygulanıyor.  Buralardaki çalışan sayısını artırarak yeni vardiyalar oluşturup çalışma hayatındaki harcadıkları süreyi aşağıya çekebilirsiniz. Özel sektör buna yanaşmaz. Siz onlara çok cazip imkanlar sağlarsanız belki bunu düşünürler ama olacağını pek düşünmüyorum. Şu anda bütün çalışma sektörünü haftanın 5 günü olacak deseniz haftanın 1 gününün saatlerini çalışma gününe ekleyeceklerdir. 1980 li yıllarda pazar günleri bakkalalar dahil her yer kapalı oluyordu. Gerçekten güzel oluyordu. Ama şimdi alıştığımız çalışma ve yaşama ortamında gece kalkıp açık yer aramak bile istemiyoruz. Her yer hazır ve işler durumda olsun istiyoruz. Gönlüm isterki Pazartesi, salış çalış, Çarşamba tatil, Perşembe, cuma çalış, cumartesi, pazar tatil olsun. Ama herkese. Bunu isterken aktif olarak ben hayatımın 18 yılını gece nöbetli sistemde geçirdim ne tür zorluklarının olduğunu biliyorum. Bu süre içinde herkes 9 gün bayram tatili hesabını yaparken ben ve benim durumumda olanlar çalışmak zorundaydı. Kısacası zor olacak bir iş.",
      "score": 0,
      "upvotes": 0,
      "downvotes": 0
    },
    {
      "author": "püsür",
      "created_time": "June 08, 2022, 01:12:42 PM",
      "body": "Benim stajlar dahil çalıştığım iş yerlerinde gördüğüm çalışma verimi yerlerdeydi. Özellikle çalıştığım dünyanın en önemli şirketlerinden biri olarak geçen ve verimliliğiyle ün yapmış bir şirketteki verimsizliği görseniz ağzınız açık kalır. Sadece Türkiye ofisi değil, globaldeki ana merkezde de verimsizlik maillerden gayet anlaşılabiliyordu. Fabrika ya da hizmet sektörü gibi çalışma yerleri dışında bildiğimiz masa başı beyaz yakalık ya da memurluk yapılan işlerde aşırı verimsizlik olduğu aşikar ve bilimsel çalışmalarla da kanıtlanıyor. Genel müdürden başlayacak şekilde müdürler biraz etkili olabiliyor ama bu da her zaman olmuyor. Açıkça kovulmak isteyen ve sonunda da kovulan bir müdürüm olmuştu. Ofis olarak 6 ay yapmamız gereken işin belki yarısını yapmamıştık ya da zaman ve kalitede müthiş düşüş olmuştu. Çünkü müdür bütün gün kahve sigara facebook vs takılıyordu, toplantılara girip tamamen habersiz davranıyordu. Bu 4 gün ve normal zamanın %80 çalışma saatleri bana mantıklı geliyor. İnsanın hayat kalitesi artacağı için haftanın 5 günü sabah 6 akşam 7 zaman ölmeyeceği için çalışma şevki artabilir. Aynı şekilde klasik ofis yapısından da vazgeçilmeli bence. 'Google tipi ofis' olarak adlandırabileceğimiz düz masa dolap dışında değişik bölümlerin ve imkanların olduğu ofis tipi de kesinlikle etkili. Çalıştığım bir yer o tipe geçmişti, gerçekten farklı oldu ve verimlilik arttı.",
      "score": 0,
      "upvotes": 0,
      "downvotes": 0
    },
    {
      "author": "1kodumtek7",
      "created_time": "June 08, 2022, 02:09:08 PM",
      "body": "4 gün çalışma mantığına ben çok sıcak bakan bir insanım. İnsanların kendine ayırdığı vakit ne kadar fazla olursa o insan işine o kadar kolay motive olabilir. Bu da doğrudan verimliliği artıracaktır elbette. İnsanlara ne kadar köle mantığıyla yaklaşıp çok uzun saatler boyunca onları çalıştırırsanız onlar da o kadar mutsuz olmaya başlar. Yani sonuçta robot değilseniz bir günde o kadar çalışmayı net bir şekilde istemezsiniz. Gitgide özellikle insana değer veren ülkelerin büyük çoğunluğunda bu mantık zamanla oturacaktır.",
      "score": 0,
      "upvotes": 0,
      "downvotes": 0
    },
    {
      "author": "RaltcoinsB",
      "created_time": "June 08, 2022, 03:08:49 PM",
      "body": "Haberi görünce 10 gün eve gitmeden üstümdeki saç sakal terli üniforma ile tozun toprağın arasında çalıştığım aklıma geldi   haftada 4 gün çalışmak sadece memurlar için değil tüm hizmet sektörü için süper bir çalışma olur Türkiye’de bu sistem olur mu tabii ki olmaz eğer bu sistem uygulamaya geçerse çalışan sayısı 2 katına çıkmak zorunda çünkü bunu da işveren istemez",
      "score": 0,
      "upvotes": 0,
      "downvotes": 0
    },
    {
      "author": "karabiber",
      "created_time": "June 09, 2022, 05:46:01 AM",
      "body": "Türkiye’de geçerli olmayacak sistem. Kağıt üzerinde 45 saat olan haftalık çalışma süresi bile işverenlerin zorlaması ile 50-55 saatlere çıkıyor ve hiç bir karşılığı olmadan. İnsanlar izinli günlerinde bile işveren tarafından rahatsız ediliyor. 4 gün çalışılırsa mutlaka boş günler işveren tarafından bir şekilde doldurulur. Öncelikle ülkemizde çalışan kesimlere yönelik köklü reformların yapılmasıdır. İşçinin hakları düzgünce verilse bu insanlar değil 4 gün 14 gün aralıksız çalışır. Güven sağlamak çok önemli.",
      "score": 0,
      "upvotes": 0,
      "downvotes": 0
    },
    {
      "author": "SUPERSAIAN",
      "created_time": "June 09, 2022, 03:01:57 PM",
      "body": "Daha fazla çalışmanın verimli olduğunu düşünmüyorum ki verimlilikten ziyade insan vaktini tamamen çalan bir sistem bu yüzden haftada 4 günlük calışma bana çok sıcak geliyor. Çok daha adil olur, ama Türkiyede ne kadar bu sisteme uyulur büyük şüphelerim var. Dünyadaki milliyetler buna entregre olmaya başladıkça diğer ülkelerde bir yerde ayak uydurmak zorunda kalacaklardır.",
      "score": 0,
      "upvotes": 0,
      "downvotes": 0
    },
    {
      "author": "Pulsar77",
      "created_time": "June 09, 2022, 08:18:05 PM",
      "body": "Bu konunun çok hassas bir konu olduğunu düşünüyorum çünkü insanların yaşam kalitesi işlerinde verimli olabilmeleri için çok önemli bir kriter. Haftada 4 gün çalışmak bence mükemmel bir fikir böylece çalışanların iş yükü ciddi şekilde azalacak ve başka faaliyetlere de vakit ayırabilecekler. Hayat çalışmaktan ibaret değildir ve buradan çalışanlarını köle gibi çalıştırıp onlara mobbing yapan patronlara da tepkimi iletmiş olayım. Hayatın formülü basittir. Eğer insanlar kendine olabildiğince geniş vakit ayırabilirse bir sonraki iş gününde çok daha odaklı ve mutlu bir şekilde işlerini yapabilirler.",
      "score": 0,
      "upvotes": 0,
      "downvotes": 0
    },
    {
      "author": "W Jr.",
      "created_time": "June 09, 2022, 10:53:54 PM",
      "body": "Quote from: SUPERSAIAN on June 09, 2022, 03:01:57 PMDaha fazla çalışmanın verimli olduğunu düşünmüyorum ki verimlilikten ziyade insan vaktini tamamen çalan bir sistem bu yüzden haftada 4 günlük calışma bana çok sıcak geliyor. Çok daha adil olur, ama Türkiyede ne kadar bu sisteme uyulur büyük şüphelerim var. Dünyadaki milliyetler buna entregre olmaya başladıkça diğer ülkelerde bir yerde ayak uydurmak zorunda kalacaklardır.Haftada 4 günlük çalışma sisteminde çalışandan verim maksimum alınır.Günde 12-15 saat çalıştırıp haftada 6 gün mesai yaptırılan bir işçi bir süreden sonra hayatından çaldığı için işyerine de verim veremiyor.Bunu işveren de çok iyi biliyor ama herhalde bir şekilde bu işine geliyor.Dünyadaki tüm milletler buna entegre olsa da bizim milletimizde yapmayacak bir çok insan olacak.",
      "score": 0,
      "upvotes": 0,
      "downvotes": 0
    },
    {
      "author": "trendcoin",
      "created_time": "June 10, 2022, 04:06:11 AM",
      "body": "kaç gün çalıştığınızdan ziyade kaç saat çalıştığınız daha önemli olabilir. :) günde 12 saat çalışarak, 4 günün sonunda, haftalık 45 saatinizi doldurarak yasal olan asgari çalışma şatlarını karşılayabilirsiniz. ayrıca, işverenler için verimi artırmayı amaçlayan çok acayip döngülere sahip vardiya sistemleri de var. bu yüzden, çalışılan günden ziyade çalışılan saat dikkate alınmalı. :) bence haftalık ideal çalışma saati ise en fazla 36 saat falan olmalı; fazlası harbiden zarar, kişinin kendisine ve ailesine ayırabileceği vakte de sahip olması gerekiyor.",
      "score": 0,
      "upvotes": 0,
      "downvotes": 0
    },
    {
      "author": "Phoenix Anka",
      "created_time": "June 10, 2022, 04:16:35 AM",
      "body": "Quote from: trendcoin on June 10, 2022, 04:06:11 AMkaç gün çalıştığınızdan ziyade kaç saat çalıştığınız daha önemli olabilir.  günde 12 saat çalışarak, 4 günün sonunda, haftalık 45 saatinizi doldurarak yasal olan asgari çalışma şatlarını karşılayabilirsiniz. ayrıca, işverenler için verimi artırmayı amaçlayan çok acayip döngülere sahip vardiya sistemleri de var. bu yüzden, çalışılan günden ziyade çalışılan saat dikkate alınmalı.  bence haftalık ideal çalışma saati ise en fazla 36 saat falan olmalı; fazlası harbiden zarar, kişinin kendisine ve ailesine ayırabileceği vakte de sahip olması gerekiyor.Kesinlikle insanlar Türkiye’de kendine vakit ayırmıyorlar. Haftada 40 saat ideal, 5 gün 8 saat 40 saat yapar. Türkiye’de ise Allah ne verdiyse çalıştırmaya devam ediyorlar. Ses edilmeyen sektörlerde ise hafta iznini bile vermiyorlar insanlara. Maalesef ekmek aslanın ağzında olunca çalışanlar ses edemiyorlar. Keşke daha iyi vardiya sisteminde daha az ve daha verimli çalışırlar.",
      "score": 0,
      "upvotes": 0,
      "downvotes": 0
    },
    {
      "author": "LGD2Business",
      "created_time": "June 11, 2022, 01:53:50 PM",
      "body": "Yakında insanlara gerek duyulmadan robotların basitçe yapabildiği işler tamamen robotlara devredildiğinde ciddi bir işsizlik sorunu olacak. O zaman tartışırsınız 4 gün mü çalışalım 6 gün mü diye.  Bu kadar hızlı artan bir dünya nüfusu varken istihdam yaratmak kolay değil. Ciddi nüfus kontrolleri veya büyük bir dünya savaşı gelmezse sürdürülebilir bir hali yok. 8 milyar insan var bir iki jenerasyon sonunda sınırlı kaynaklara sahip dünyanın artık kaldıramayacağı noktaya gelecek. Bence asıl üzerinde düşünülmesi gereken budur.",
      "score": 0,
      "upvotes": 0,
      "downvotes": 0
    },
    {
      "author": "Red Pie",
      "created_time": "June 11, 2022, 02:56:34 PM",
      "body": "Şöyle bir düşününce rüya gibi geliyor insana haftada sadece 4 gün ve az saat çalışmak. insanın kendine ait bir sürü boş vakti kalır ve sosyal hayata da fırsat kalır. şu an yaşanan süreçte haftada 6 gün çalışıp sadece pazar günü izinli oluyoruz ve bu pazar günü izin kimseye yetmiyor o gün aile piknik istiyor, deniz istiyor o gün de dinlenemiyorsunuz. inşallah bu sistem türkiyede de hayata geçer de biraz rahatlarız.",
      "score": 0,
      "upvotes": 0,
      "downvotes": 0
    },
    {
      "author": "verbakalim",
      "created_time": "June 12, 2022, 05:30:27 PM",
      "body": "Benim çalışma ortamım şimdi çok rahat. Covid19 kapanmasında yarım gün çalıştık. Sabah 10 akşam 16. Bu çalışma düzeni güzeldi. Hem çok fazla zaman boş oturmadan işlerini rahat görüp evine dönüyordun. Hem de diğer çalışma hayatı içindeki kişilerle eş zamanlı işlerini yürütebiliyordun.",
      "score": 0,
      "upvotes": 0,
      "downvotes": 0
    },
    {
      "author": "kriminall",
      "created_time": "June 13, 2022, 08:32:37 AM",
      "body": "Quote from: verbakalim on June 12, 2022, 05:30:27 PMBenim çalışma ortamım şimdi çok rahat. Covid19 kapanmasında yarım gün çalıştık. Sabah 10 akşam 16. Bu çalışma düzeni güzeldi. Hem çok fazla zaman boş oturmadan işlerini rahat görüp evine dönüyordun. Hem de diğer çalışma hayatı içindeki kişilerle eş zamanlı işlerini yürütebiliyordun.Böyle bir çalışma ortamını kim istemez hocam, günde 6 saat çalışmışsınız ve eminim verimli olmuşsunuzdur, verimli olmadıysanız diye bir cümle kuramam çünkü insanlar ne kadar kısa çalışırlarsa çalıştıkları işe o kadar konsantre olurlar ve başarılı olurlar, keşke her iş veren sizinki kadar insaflı davransa, haftada 4 gün çalışmak mükemmel olurdu,",
      "score": 0,
      "upvotes": 0,
      "downvotes": 0
    }
  ]
}