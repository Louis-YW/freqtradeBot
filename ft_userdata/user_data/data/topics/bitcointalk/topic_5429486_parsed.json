{
  "id": "topic_5429486",
  "title": "ajanwalker",
  "author": "ajanwalker",
  "created_time": "December 16, 2022, 06:34:54 PM",
  "content": "Son olarak İtalya Serie A ekiplerinden Bologna'nın teknik direktörlüğünü yapan 53 yaşındaki Sırp teknik adam Sinisa Mihajlovic lösemi nedeniyle hayatını kaybetti.Mihajlovic'in ölümü, eşi Arianna ve çocukları Viktorija, Virginia, Miroslav, Dusan ve Nikolas'ın yayınladığı basın bildirisiyle duyuruldu. Kariyerinde Roma, Sampdoria, Lazio, Inter gibi İtalya Birinci Futbol Ligi (Serie A) takımlarının formasını giyen, Sırbistan Milli Takımı'nın yanı sıra, yine İtalya'da Fiorentina, Sampdoria, Milan, Torino ve son olarak Bologna takımlarını çalıştıran Sinisa Mihajlovic'e ilk olarak Temmuz 2019'da lösemi tanısı konulurken, genç teknik adam aldığı tedavilerle 2020 yılında hastalığı atlattığını açıklamıştı.Mihajlovic, bu yılın Mart ayında o dönem çalıştırdığı Bologna Kulübünde olağanüstü bir basın toplantısı düzenleyerek \"Sinsi\" olarak tanımladığı hastalığın yeniden nüksettiğini duyurmuştu.Mihajlovic, \"Her zaman olduğu gibi açık oynuyorum. Hastalıktan sonra periyodik analizlerim yapılıyordu. Son analizlerde alarm zilleri söz konusu. Hastalığın yeniden ortaya çıkma riski olabilir. Bunu önlemek için tedavi sürecinden geçmem gerekecek. Bu sefer önden davranacağım. Bu hastalık, benim gibi bir rakiple karşılaşmak için çok cesaretli.\" ifadelerini kullanmıştı.Kaynak:  www.mackolik.comVay be hayat ne kadar kısa ve acı. Ben onu hep Lazio forması giydiği zamanlarda formasının yakası kalkık olarak hatırlayacağım. Gerçekten çok üzüldüm. Allah rahmet eylesin. mekânı cennet olsun...",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5429486",
  "comments": [
    {
      "author": "LGD2Business",
      "created_time": "December 16, 2022, 08:11:05 PM",
      "body": "Maçkolik bildirim attığında gördüm haberi gündüz. Çok genç yaşta hayatını kaybetmiş önce kaza falan oldu sandım ama zaten tedavi görüyormuş.Futbol oynadığı dönemi izleyebilmiştik. Kariyerinin zirvesi Lazio yıllarıydı sağlam bir stoperdi. Fifa 99 2000 oynarken seçerdim Lazio'yu savunmaları da hücumcuları gibi çok iyiydi net hatırlıyorum. Ne diyelim mekanı cennet olsun.",
      "score": 0,
      "upvotes": 0,
      "downvotes": 0
    },
    {
      "author": "gospodin",
      "created_time": "December 17, 2022, 01:51:08 PM",
      "body": "yav sabah sabah ben de gördüm bu haberi ama pek dikkatli bir şekilde bakmamıştım. daha sonra burayı görünce kafama dank etti. adam kanser hastasıymış. her boka çözüm bulan insanoğlu şu illete bir türlü tam olarak çare bulamadı. bu arada sevgili yaşıtlarım, bizim dönemin sporcuları şu sıralar trafik kazası, hastalık vs şeklinde hayatlarını kaybederken 10-15 sene sonra artık normal ölümlerini göreceğiz. yaşlandık azizim.",
      "score": 0,
      "upvotes": 0,
      "downvotes": 0
    },
    {
      "author": "Silence Scream",
      "created_time": "December 17, 2022, 03:10:34 PM",
      "body": "Önemli bir kariyer sahip futbolcu ve teknik adamdı. Sporcu da olsanız çağın en büyük hastalığı kansere yakalanma ihtimaliniz sürekli var. Bunun canlı bir örneği de en son vefat eten Mihajlovic oldu. Herkes aynı sıkıntı ve sorunu yaşayabilir. Geride kalanlar için zorlu günler başlıyor. Özellikle en yakınlarını kaybedenler beni daha iyi anlayacak.",
      "score": 0,
      "upvotes": 0,
      "downvotes": 0
    },
    {
      "author": "xzone",
      "created_time": "December 17, 2022, 04:36:46 PM",
      "body": "İsmini görünce anımsadığım ve eski günlere gittiğim biriydi, kanser teşhisi olduğunu bilmiyordum. Gerçekten çok genç yaşta hayatını kaybetmiş, teknoloji ne kadar gelişse de kanseri yenme konusunda çok fazla bir şey yapamıyoruz.Futbol efsanelerinin bir bir aramızdan ayrılacağı zamanlar geliyor gerçekten. İnsanın yaşının ilerlemesi bazı noktalarda çok üzücü olabiliyor",
      "score": 0,
      "upvotes": 0,
      "downvotes": 0
    },
    {
      "author": "kriminall",
      "created_time": "December 17, 2022, 06:50:49 PM",
      "body": "Quote from: xzone on December 17, 2022, 04:36:46 PMİsmini görünce anımsadığım ve eski günlere gittiğim biriydi, kanser teşhisi olduğunu bilmiyordum. Gerçekten çok genç yaşta hayatını kaybetmiş, teknoloji ne kadar gelişse de kanseri yenme konusunda çok fazla bir şey yapamıyoruz.Futbol efsanelerinin bir bir aramızdan ayrılacağı zamanlar geliyor gerçekten. İnsanın yaşının ilerlemesi bazı noktalarda çok üzücü olabiliyor Gerçekten üzücü bir haber oldu bu kayıp, bende haberini duyunca hatırladım ismini, kansere yenik düşmesi daha üzücü çünkü elinizden bir şey gelmiyor, bir de daha önce yendiği halde yine nükseden bir kanser olmuş, bu kanseri ikinci kez yaşayıp bunda kurtulamadı, Allah rahmet eylesin, mekanı cennet olsun,",
      "score": 0,
      "upvotes": 0,
      "downvotes": 0
    },
    {
      "author": "trendcoin",
      "created_time": "December 20, 2022, 06:42:31 AM",
      "body": "ben inter'den hatırlıyorum, çok sağlam frikikler kullanıyordu!!! sol ayaklıydı ve gerçekten mesafe tanımaksızın sert şutlar çıkarıyordu. kariyerinin sonunda bile inter'deki efsane kadroda yer buldu; cordoba, zanetti, materazzi, figo, adriano ve \"\"\"recoba\"\"\" ile aynı kadrodaydı... ilginç bir detay daha var, yanlış hatırlamıyorsam, reyiz bu kadro ile birlikte, juventus'un küme düşürüldüğü şike muhabbetlerinden sonra bir şampiyonluk kazanmıştı.erken yaşta ölen kim olursa olsun acısı büyük oluyor ve yeteneği ya da kariyeri ne olursa olsun bu acının eşiği hiç azalmıyor. bence erken sayılabilecek bir yaşta vefat etmiş.",
      "score": 0,
      "upvotes": 0,
      "downvotes": 0
    }
  ]
}