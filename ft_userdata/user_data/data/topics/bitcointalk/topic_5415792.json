{
  "id": "topic_5415792",
  "title": "Pmalek",
  "author": "Pmalek",
  "created_time": "October 03, 2022, 01:57:41 PM",
  "content": "Neki od vas su vjerovatno već čuli za NotATether-ovu inicijativu Bitcoincleanup.com ili vidjeli odgovarajuću temu u Bitcoin Discussion forumu. Za one koje nisu, riječ je o pokušaju da se zaustavi širenje neistina i poluistina o Bitcoinovom utrošku električne energije, štetnosti rudarenja PoW kriptovaluta, i pokušaju zabrane PoW modela bez kojeg je Bitcoin za sada nezamisliv.Greenpeace pokušava da nametne i natjera Bitcoin da pređe na PoS. Greenpeace i njima slični \"okolišno osviješteni\" pojedinci lobiraju kod Američke vlade da se zabrani PoW. Dakle ovdje nije riječ o problemu koji se tiče prljavih izvora energije gde ekolozi žele da se takvi izvori ne koriste. Ovdje se udara na PoW model koji sve ove godine uspješno osigurava Bitcoin mrežu. Ako neko ima volje i vremena, neka se uključi u akciju.- U međuvremenu je pokrenuta i besplatna signature kampanja tako da oni koji nisu u plaćenim kampanjama mogu da pokažu svoju podršku i stave odgovarajući potpis, avatar, ili osobni tekst. Evo link od signature kampanje. - Ako koristite društvene mreže, napišite neki post/tweet i podržite projekt. Koristite hashtagove #EcoFriendlyPoW i #EndTheFUD.- Javite se prijatejima Bitcoina, YouTube zvijezdama, stranicama koje pišu kripto vijesti i pitajte ih žele li pomoći. Obavjestite ih o stranici. - Da li imate svoju web stranicu, radio emisiju, TV emisiju, online publikaciju, YouTube kanal, ili bilo šta drugo što može pomoći? Razgovarajte o bitcoincleanup.com i o onome što se događa. - Mogu se napisati i pisma saborksim zastupnicima gdje im se može objasniti šta je zapravo PoW. NotATether je već pripremio primjere takvih pisama koji se mogu prevesti, malo prilagoditi i uputiti saboru. Za više informacija posjetite:https://bitcoincleanup.com/Bitcoincleanup.com: a website to stop Greenpeace's bitcoin FUD",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5415792",
  "comments": [
    {
      "author": "Lunorael",
      "created_time": "October 06, 2022, 02:18:47 PM",
      "body": "Podijelio sam na svoje grupe gdje sam admin po fejsu i po telegramu. Nadam se pozitivno. AKo jos ikako mogu pomoci, tu sam. Mozemo se i naci zbog ovoga da popricamo na UBIK-ovom meetup, sto god zelite.",
      "score": 0,
      "upvotes": 0,
      "downvotes": 0
    }
  ]
}