{
  "id": "topic_5420102",
  "title": "scrab4ever",
  "author": "scrab4ever",
  "created_time": "November 09, 2022, 11:34:05 AMLast edit: November 15, 2022, 09:14:17 AM by scrab4ever",
  "content": "Καλησπέρα!Είμαι καινούριος εδώ (κυριολεκτικά η πρώτη μου ανάρτηση) οπότε ζητώ την κατανόησή σας αν πχ κάτι πού έπρεπε να διευκρινιστεί έμεινε αδιευκρίνιστο.Αρχικά να πω ότι η υπηρεσία που θα περιγραφεί, είναι η πρώτη μου επαφή με τη γλώσσα προγραμματισμού Solidity, ενώ με τις γλώσσες προγραμματισμού JS, PHP αλλά και τη γλώσσα διαχείρισης mySQL έχω κάποια εξοικείωση - εμπειρία.Οι έννοιες όπως css, html, bootstrap κτλ. (γενικότερα τα του front- end) μου είναι γνωστές αλλά αυτό που λένε \"πέρασε και δεν ακούμπησε).Ξεκινώντας λοιπόν η εν λόγω υπηρεσία λοιπόν παρακολουθεί συναλλαγές στο Polygon Network και μετά από ελέγχους (εφόσον πληρούνται κάποιες προϋποθέσεις) στέλνει μία ειδοποίηση με χρήση μίας IPN (instant payment notification).Ποιο αναλυτικά, ένας/μία developer που θέλει να χρησιμοποιήσει την υπηρεσία, ενσωματώνει ένα κουμπί πληρωμής στον ιστότοπό του/της και ένα αρχείο PHP στον web server.Για την ενσωμάτωση αλλά και χρήση της υπηρεσίας δεν χρειάζεται η δημιουργία κάποιου λογαριασμού, αφού όλες οι συναλλαγές πιστοποιούνται - υπογράφονται με χρήση πορτοφολιού web3 (π.χ. MetaMask)Όταν η πληρωμή γίνεται μέσω της υπηρεσίας, δηλαδή με χρήση του κουμπιού που ενσωματώθηκε, αποστέλλετε μία ενημέρωση (στην υπηρεσία) και ξεκινά η παρακολούθηση.Στο κουμπί αυτό εισάγετε ένα webhook URL όπου δείχνει την διεύθυνση που βρίσκεται το αρχείο IPN καθώς και κάποια δεδομένα (π.χ. ένα cart ID αν αφορά check-out σε e-shop).Αν το αποτέλεσμα της παρακολούθησης είναι θετικό τότε στέλνονται τα δεδομένα που εισήχθησαν στο κουμπί πληρωμής (το cart ID στο συγκεκριμένο παράδειγμα) μαζί με άλλα στοιχεία (στοιχεία από το Blockchain) μέσω της IPN.Από εκεί και πέρα το τι συμβαίνει μετά την ειδοποίηση είναι \"θέμα\" του/της developer (έστω ότι αλλάζει η κατάσταση της πληρωμής για το cart ID από unpaid σε paid για το παράδειγμά μας).Η παρακολούθηση γίνεται με χρήση εξωτερικών υπηρεσιών API, οι οποίες λαμβάνουν δεδομένα από το Blockchain σε πραγματικό χρόνο.Επίσης υποστηρίζετε η αυτόματη μετατροπή fiat νομισμάτων σε crypto (πχ 10 USD -> 10 MATIC), πάλι με χρήση εξωτερικών υπηρεσιών API.Ερχόμενος λοιπόν στον λόγο για τον οποίο δημιουργήθηκε αυτή η ανάρτηση, επιδιώκεται:Παρουσίαση της υπηρεσίας καθαυτόΗ κατάθεση απόψεων ως προς τη χρησιμότητα ή μη της υπηρεσίαςΗ ανταλλαγή ιδεών, όσο αφορά την υπηρεσία ως λειτουργία (back-end)Ενδεχομένως η εύρεση συνεργατών με σκοπό τη βελτίωση της εικόνας της υπηρεσίας (front-end)Ενδεχομένως η εύρεση συνεργατών με σκοπό την περαιτέρω ανάπτυξη της υπηρεσίας (back-end)Στο σημείο αυτό θα πρέπει να τονιστεί ότι η υπηρεσία αυτή αποτελεί διπλωματική εργασία η οποία θα κατατεθεί στο τμήμα Ηλεκτρολόγων και Ηλεκτρονικών Μηχανικών, του Πανεπιστημίου Δυτικής Αττικής, για την απόκτηση του ομότιτλου διπλώματος.Με εκτίμηση,Μάνος Στ.*Ο τίτλος της ανάρτησης ιδανικά θα ήταν \"Υπηρεσία Παρακολούθησης και Αυτοματοποίησης Συναλλαγών στο Blockchain\", αλλά δεν \"χωράει\" και \"κόβεται\"**Η υπηρεσία είναι ήδη διαθέσιμη για το κοινό. Στην περίπτωση που κάποιος θέλει, μπορεί να ρίξει μία ματιά στη διεύθυνση https://fiskpay.net",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5420102",
  "comments": [
    {
      "author": "BlackHatCoiner",
      "created_time": "November 09, 2022, 09:41:25 PM",
      "body": "Καλησπέρα φίλε μου, καλωσόρισες. Πρώτη φορά βλέπω πτυχιούχο να χρησιμοποιεί αυτό το φόρουμ σαν feedback για εργασία. Θα προσπαθήσω να σε βοηθήσω σε αυτό:QuoteΗ κατάθεση απόψεων ως προς τη χρησιμότητα ή μη της υπηρεσίαςΟπότε απ' όσο καταλαβαίνω, λειτουργεί ως εξής: Φορτώνεται μια σελίδα του εμπόρου στυλ btcpayserver, στέλνω crypto στον έμπορο, κι αυτός έχει ένα αυτοματοποιημένο script που στέλνει ειδοποίηση όταν η συναλλαγή πραγματοποιείται;QuoteΕπίσης υποστηρίζετε η αυτόματη μετατροπή fiat νομισμάτων σε crypto (πχ 10 USD -> 10 MATIC), πάλι με χρήση εξωτερικών υπηρεσιών API.Όταν λες \"εξωτερικών υπηρεσιών API\" εννοείς πως ο έμπορος θα κάνει ρωτάει κάποιον εξωτερικό σέρβερ για την κατάσταση της συναλλαγής; Δεν υποτίθεται πως τρέχει έναν node ο ίδιος;Επίσης, μια απορία μου: Υπάρχει κάποιος συγκεκριμένος λόγος που το δουλεύεις / δουλεύετε αυτό στο polygon και όχι στο bitcoin;",
      "score": 0,
      "upvotes": 0,
      "downvotes": 0
    },
    {
      "author": "scrab4ever",
      "created_time": "November 09, 2022, 10:22:03 PMLast edit: November 09, 2022, 10:34:48 PM by scrab4ever",
      "body": "Η πρώτη απάντηση στη πρώτη μου ανάρτηση και ήδη αισθάνομαι ευπρόσδεκτος!Πραγματικά ευχαριστώ για αυτό!Προς το παρόν είμαι προπτυχιακός φοιτητής του τμήματος και όχι πτυχιούχος, αλλά \"πάμε ολοταχώς\" προς τα εκεί.Η υπηρεσία φαινομενικά (για τον πελάτη του καταστήματος που χρησιμοποιεί την υπηρεσία), λειτουργεί όπως μία πληρωμή μέσω paypal, χωρίς όμως να γίνεται κάποια ανακατεύθυνση (από τη σελίδα του εμπόρου, στη σελίδα της paypal και πίσω στη σελίδα του εμπόρου).Ο έμπορος έχει \"βάλει\" στον webserver του ένα αρχείο PHP (το συγκεκριμένο αρχείο λέγεται fiskpay_ipn.php), στο οποίο μπορεί να εισάγει τον δικό του κώδικα. Ο κώδικάς του εκτελείται μόνο όταν μία συναλλαγή είναι έγκυρη - σωστή και σε καμία άλλη περίπτωση.Το έναυσμα (trigger) για την εκτέλεση ή μη του αρχείου PHP γίνεται από την υπηρεσία με χρήση μίας IPN.Τα εξωτερικά API χρησιμοποιούνται από την υπηρεσία εσωτερικά και είναι \"αόρατα\" και για τον έμπορο αλλά και για τον πελάτη του εμπόρου. Η υπηρεσία καλεί το API, λαμβάνει τις ισοτιμίες των νομισμάτων ανά τακτά χρονικά διαστήματα και τις χρησιμοποιεί εσωτερικά όπου χεριάζετε.Όσο αφορά το ερώτημα γιατί στο Polygon και όχι σε bitcoin, η επιλογή έγινε (ενδεικτικά) με τα παρακάτω κριτήρια:To Polygon είναι ένα Layer 2 Blockchain, στο οποίο υποστηρίζονται έξυπνα συμβόλαια τα οποία \"τρέχουν\" στο Ethereum Virtual MachineΕκτός του εγγενούς κέρματος (coin) του Polygon (MATIC), υποστηρίζονται μάρκες (tokens) τα οποία μπορούν να αντιπροσωπεύσουν άλλα φυσικά νομίσματα (π.χ. 1 USD (fiat) = 1 USDT (token)) αλλά και ψηφιακά νομίσματα (π.χ. 1 BTC (coin) = 1 WBTC (token))Έχει χαμηλά transaction feesΚατά μέσω όρο τα blocks παράγονται κάθε 2 με 3 δευτερόλεπταΥπάρχει πληθώρα βιβλιογραφίας (πχ web3js.readthedocs.io) αλλά και εργαλείων (πχ web3.js)Θα χαρώ να απαντήσω για περαιτέρω διευκρινήσεις!",
      "score": 0,
      "upvotes": 0,
      "downvotes": 0
    },
    {
      "author": "BlackHatCoiner",
      "created_time": "November 10, 2022, 05:19:18 PM",
      "body": "Quote from: scrab4ever on November 09, 2022, 10:22:03 PMΠρος το παρόν είμαι προπτυχιακός φοιτητής του τμήματος και όχι πτυχιούχος, αλλά \"πάμε ολοταχώς\" προς τα εκεί.Φαντάστηκα ότι είναι για μεταπτυχιακό αυτό, my bad.  Quote from: scrab4ever on November 09, 2022, 10:22:03 PMΤα εξωτερικά API χρησιμοποιούνται από την υπηρεσία εσωτερικά και είναι \"αόρατα\" και για τον έμπορο αλλά και για τον πελάτη του εμπόρου. Η υπηρεσία καλεί το API, λαμβάνει τις ισοτιμίες των νομισμάτων ανά τακτά χρονικά διαστήματα και τις χρησιμοποιεί εσωτερικά όπου χεριάζετε.Κατάλαβα. Άρα το API να φανταστώ χρησιμοποιείται μόνο για να λαμβάνεις τις τιμές από ανταλλακτήρια, και για κανένα άλλο σκοπό;Quote from: scrab4ever on November 09, 2022, 10:22:03 PMTo Polygon είναι ένα Layer 2 BlockchainΝομίζω είναι τεχνικά σωστό να πούμε ότι το polygon είναι ένα layer 2 sidechain, εφόσον βασίζεται στο ethereum που είναι από μόνο του ένα blockchain. Μάλιστα, με μία αναζήτηση βρήκα να το ονομάζουν sidechain.Quote from: scrab4ever on November 09, 2022, 10:22:03 PMστο οποίο υποστηρίζονται έξυπνα συμβόλαια τα οποία \"τρέχουν\" στο Ethereum Virtual MachineΤι smart contracts χρησιμοποιείς; Οποιοδήποτε smart contract δεν περιλαμβάνει επαναλήψεις μπορεί να υλοποιηθεί και στο bitcoin (ή τέλος πάντων, σχεδόν οποιοδήποτε). Αν πάλι θέλεις επαναλήψεις, μπορείς να χρησιμοποιήσεις το RSK, που είναι sidechain στο bitcoin.",
      "score": 0,
      "upvotes": 0,
      "downvotes": 0
    },
    {
      "author": "scrab4ever",
      "created_time": "November 10, 2022, 05:57:45 PM",
      "body": "Σωστή η παρατήρηση όσο αφορά τον χαρακτηρισμό του Polygon. Ποιο καλά να το αναφέρω λανθασμένα εδώ παρά στην εργασία μου Όσο αφορά το API για τις ισοτιμίες των νομισμάτων, όντως δεν χρησιμοποιείτε κάπου αλλού.Τα κυριότερα smart contracts  που χρησιμοποιούνται είναι τα:https://polygonscan.com/address/0xaBE9255A99fd2EFB4a15fcF375E5D3987E32Ad74#codehttps://polygonscan.com/address/0xa8DBB7d8391673eB47B9282709875fD3a2e313D2#codeΤο πρώτο αποτελεί τον \"κορμό\" της υπηρεσίας, ενώ το δεύτερο χρησιμοποιείται για την δημιουργία των πορτοφολιών της υπηρεσίας.Ο/η κάθε developer δημιουργεί ένα πορτοφόλι (πρακτικά ένα συμβόλαιο) στο οποίο αποστέλλονται - συσσωρεύονται οι πληρωμές.Κάθε πορτοφόλι αντιστοιχεί σε μία διεύθυνση (Ethereum address), τη διεύθυνση δηλαδή του developer που τα δημιούργησε και η πρόσβαση σε αυτά γίνεται αποκλειστικά με χρήση αυτής.Δεν γνωρίζω αν και κατά τι ποσοστό μπορεί να υλοποιηθεί η ίδια υπηρεσία με χρήση του RSK.Παρόλα αυτά, ακόμα και αν κάτι τέτοιο είναι εφικτό, δεν ξέρω αν έχει κάποιο νόημα να \"μεταφερθεί\" η υπηρεσία σε κάποιο άλλο blockchain ή sidechain, αφού εκτός του ότι υπάρχει ισοδύναμη μάρκα (με το BTC) στο Polygon, με μία γρήγορη ματιά που έριξα το RSK είναι ένα \"sidechain\" τοu BTC το οποίο έχει για κύριο νόμισμα, ένα νόμισμα που είναι pegged στο BTC και δεν είναι (κυριολεκτικά) το ίδιο.",
      "score": 0,
      "upvotes": 0,
      "downvotes": 0
    },
    {
      "author": "BlackHatCoiner",
      "created_time": "November 10, 2022, 06:38:17 PM",
      "body": "Quote from: scrab4ever on November 10, 2022, 05:57:45 PMΔεν γνωρίζω αν και κατά τι ποσοστό μπορεί να υλοποιηθεί η ίδια υπηρεσία με χρήση του RSK.Είναι εφικτό αν αναρωτιέσαι. Μάλιστα, τα πάντα που βλέπεις να υλοποιούνται σε Ethereum sidechain μπορούν να υλοποιηθούν και σε Bitcoin sidechain. Ο λόγος που συνήθως επιλέγεται το πρώτο είναι καθαρά θέμα marketing / storytelling. Quote from: scrab4ever on November 10, 2022, 05:57:45 PMΠαρόλα αυτά, ακόμα και αν κάτι τέτοιο είναι εφικτό, δεν ξέρω αν έχει κάποιο νόημα να \"μεταφερθεί\" η υπηρεσία σε κάποιο άλλο blockchain ή sidechainΥπάρχει μεγάλο νόημα, γιατί το Ethereum, από το πρώτο release μέχρι το τελευταίο, από την υπέρ της λογοκρισίας συμπεριφορά των developer μέχρι τη θεμελιωδώς προβληματική, φεουδαρχικού χαρακτήρα νομισματική πολιτική του, δεν αποτελεί γερή βάση για οτιδήποτε κανείς χτίσει επάνω. Το Bitcoin από την άλλη είναι το πιο φιλελεύθερο στοιχείο που έχει υπάρξει. Ανθεκτικό στη λογοκρισία, και η νομισματική πολιτική του είναι μη διαπραγματεύσιμη. Δεν χρειάζεται καμία χρηματοδότηση από την JP Morgan για να δουλέψει. Καμία έγκριση από τον Vitalik. Quote from: scrab4ever on November 10, 2022, 05:57:45 PMτο RSK είναι ένα \"sidechain\" τοu BTC το οποίο έχει για κύριο νόμισμα, ένα νόμισμα που είναι pegged στο BTC και δεν είναι (κυριολεκτικά) το ίδιο. Δεν υπάρχει sidechain του οποίου το νόμισμα να είναι κυριολεκτικά το ίδιο. Τα sidechains λειτουργούν σαν altcoins. Εγώ βέβαια δεν έχω καταλάβει γιατί χρειάζεσαι περίπλοκα smart contracts για κάτι που ακούγεται τόσο απλό. Αυτό που φτιάχνεις είναι ουσιαστικά ένας payment processor σαν το btcpayserver.",
      "score": 0,
      "upvotes": 0,
      "downvotes": 0
    },
    {
      "author": "scrab4ever",
      "created_time": "November 10, 2022, 08:17:13 PM",
      "body": "Κάνοντας μία γρήγορη τοποθέτηση όσο αφορά την απάντηση στο δεύτερο quote, δεν είμαι σε θέση να κρίνω και ούτε θέλω να μπω στην διαδικασία της σκέψης \"Το Α είναι έτσι και το Β είναι αλλιώς\".Για τα δικά μου κριτήρια (λανθασμένα ή μη) και τα δύο blockchain είναι ισότιμα (γενικά και αόριστα), με το Ethereum υπερτερεί στο ότι εκτός από τη δυνατότητα των συναλλαγών δίνει και τη δυνατότητα αποθήκευσης κώδικα στο blockchain.Το να γίνει εκτενή κατάθεση απόψεων σχετικά με τα πλεονεκτήματα και τα μειονεκτήματα μεταξύ των δύο blockchain, παρόλο που μπορεί να είναι εποικοδομητικό, είναι εκτός θέματος για τη συγκεκριμένη ανάρτηση.Ερχόμενος στην αναγκαιότητα των smart contract, θα πρέπει να ληφθεί υπόψη ότι και η υπηρεσία που ανέφερες κατά πάσα πιθανότητα (αν όχι σίγουρα), έχει αντίστοιχες λειτουργίες οι οποίες όμως είναι κρυφές για τον χρήστη (θεωρώ).Δεν μπορώ να φανταστώ πως μία πολυδιάστατη ψηφιακή υπηρεσία δύναται να υλοποιηθεί, χωρίς να γράψεις (πάαααααρα) πολλές γραμμές κώδικα.Παρόλα αυτά θα χαρώ πολύ να \"ακούσω\" ιδέες αναφορικά με το πώς θα μπορούσε η υπηρεσία αυτή να υλοποιηθεί με τον αγαπημένο μας \"τεμπέλικο τρόπο\".",
      "score": 0,
      "upvotes": 0,
      "downvotes": 0
    },
    {
      "author": "BlackHatCoiner",
      "created_time": "November 11, 2022, 09:26:58 AM",
      "body": "Quote from: scrab4ever on November 10, 2022, 08:17:13 PMΓια τα δικά μου κριτήρια (λανθασμένα ή μη) και τα δύο blockchain είναι ισότιμα (γενικά και αόριστα), με το Ethereum υπερτερεί στο ότι εκτός από τη δυνατότητα των συναλλαγών δίνει και τη δυνατότητα αποθήκευσης κώδικα στο blockchain.Δεν καταλαβαίνω γιατί θέλεις να αποθηκεύσεις κώδικα στο blockchain. Θέλεις να το εξηγήσεις αυτό; Η ιδέα σου μπορεί να υλοποιηθεί χωρίς να αποθηκεύσεις καμία γραμμή κώδικα στην αλυσίδα. Αρκεί ένα αρχείο για front end, και για back end, στο σάιτ του εμπόρου. Quote from: scrab4ever on November 10, 2022, 08:17:13 PMΕρχόμενος στην αναγκαιότητα των smart contract, θα πρέπει να ληφθεί υπόψη ότι και η υπηρεσία που ανέφερες κατά πάσα πιθανότητα (αν όχι σίγουρα), έχει αντίστοιχες λειτουργίες οι οποίες όμως είναι κρυφές για τον χρήστη (θεωρώ).Το BTCPay Server είναι ένα ανοιχτού κώδικα software που το εγκαθιστά ο έμπορος στην ιστοσελίδα του, επικοινωνεί με τον Bitcoin node του (και ενδεχομένως με τον Lightning node αν έχει), και επιστρέφει invoices ανάλογα με ότι ζητήσει ο πελάτης. Ο πελάτης δεν χρειάζεται να γνωρίζει τι συμβαίνει πίσω στο back end, γιατί τον ενδιαφέρει μόνο να αποκτήσει το invoice. Η συναλλαγή εννοείται πως γίνεται peer-to-peer, χωρίς ενδιάμεσο.Quote from: scrab4ever on November 10, 2022, 08:17:13 PMΔεν μπορώ να φανταστώ πως μία πολυδιάστατη ψηφιακή υπηρεσία δύναται να υλοποιηθεί, χωρίς να γράψεις (πάαααααρα) πολλές γραμμές κώδικα.Παρόλα αυτά θα χαρώ πολύ να \"ακούσω\" ιδέες αναφορικά με το πώς θα μπορούσε η υπηρεσία αυτή να υλοποιηθεί με τον αγαπημένο μας \"τεμπέλικο τρόπο\".Δεν είναι τρομερό αυτό που λέω. Η δημιουργία open-source software γίνεται άλλωστε για να μην χρειαστεί να λυθεί ένα πρόβλημα πάνω από μία φορά.",
      "score": 0,
      "upvotes": 0,
      "downvotes": 0
    },
    {
      "author": "scrab4ever",
      "created_time": "November 11, 2022, 11:04:23 AMLast edit: November 11, 2022, 11:22:50 AM by scrab4ever",
      "body": "Ο κώδικας στο blockchain είναι διαθέσιμος σε όλους, άρα μπορεί να ελεγχθεί με την έννοια ότι οι ισχυρισμοί που γίνονται (όσο αφορά το τι κάνει η υπηρεσία) είναι αληθείς.Στη συνέχεια, αφού δίνεται η δυνατότητα να αποθηκεύω (σχεδόν) τα πάντα \"κάπου\" δωρεάν, χωρίς να μπορεί κάποιος να τα διαγράψει ή να τα τροποποιήσει γιατί να μην το εκμεταλλευθώ;Από ότι έχω καταλάβει για να χρησιμοποιήσει κάποιος την άλλη υπηρεσία πρέπει να έχει εγκατεστημένο ένα node. Και ρωτάω γιατί να μπει κάποιος στη διαδικασία αυτή όταν μπορεί να το κάνει κάποιος άλλος για εσένα;Επίσης πρέπει να ληφθεί υπόψη ότι τα webhosting σαν υπηρεσία δεν δίνει την επιλογή εγκατάστασης κάποιου node, οπότε εκεί πάμε σε ένα VPS ή dedicated ή self hosting.Η τοποθέτηση \"δεν είναι τρομερό\" δεν απαντάει στο ερώτημα πού έθεσα, άρα δεν θα κάνω κάποιο σχόλιο σε αυτή.(open source != περιπλοκότητας κώδικα != μέσου - χώρου αποθήκευσης κώδικα)Η αλήθεια είναι πως δεν μπορώ να καταλάβω πώς η κουβέντα που κάνουμε σχετίζεται με το ζήτημα που επέλεξες να θίξεις.(\"Η κατάθεση απόψεων ως προς τη χρησιμότητα ή μη της υπηρεσίας\")Μέχρι στιγμής έχουμε συζητήσει σχετικά με το Ethereum vs BTC.Το μόνο που μπορώ να συμπεραίνω είναι ότι θεωρείς ότι η υπηρεσία είναι μη χρήσιμη αφού όλα αυτά γίνονται (ήδη) με χρήση της αλυσίδας του BTC και της υπηρεσίας που αναφέρθηκες, πράγμα που είναι σεβαστό.",
      "score": 0,
      "upvotes": 0,
      "downvotes": 0
    },
    {
      "author": "BlackHatCoiner",
      "created_time": "November 11, 2022, 11:30:16 AM",
      "body": "Quote from: scrab4ever on November 11, 2022, 11:04:23 AMΟ κώδικας στο blockchain είναι διαθέσιμος σε όλους, άρα μπορεί να ελεγχθεί με την έννοια ότι οι ισχυρισμοί που γίνονται (όσο αφορά το τι κάνει η υπηρεσία) είναι αληθείς.Κάτι τέτοιο ενδιαφέρει τον έμπορο, αλλά όχι τον χρήστη, αυτό ισχυρίζομαι. Του εμπόρου, τού αρκεί να γνωρίζει τον πηγαίο κώδικα, αλλά δεν είναι απαραίτητο να τον γνωρίζουν οι πελάτες του, όπως δεν γνωρίζουν τι τρέχει πίσω από το fiskpay_ipn.php. Το μόνο που τους ενδιαφέρει είναι να επιστραφεί ένα invoice. Quote from: scrab4ever on November 11, 2022, 11:04:23 AMΣτη συνέχεια, αφού δίνεται η δυνατότητα να αποθηκεύω (σχεδόν) τα πάντα \"κάπου\" δωρεάνΤα εισαγωγικά θα έπρεπε καλύτερα να μπουν στο \"δωρεάν\". Δεν γίνεται δωρεάν η αποθήκευση, για τον ίδιο λόγο που υπάρχουν transaction fees. Αλλά εν πάση περίπτωση, βγαίνουμε εκτός θέματος.Quote from: scrab4ever on November 11, 2022, 11:04:23 AMΑπό ότι έχω καταλάβει για να χρησιμοποιήσει κάποιος την άλλη υπηρεσία πρέπει να έχει εγκατεστημένο ένα node. Και ρωτάω γιατί να μπει κάποιος στη διαδικασία αυτή όταν μπορεί να το κάνει κάποιος άλλος για εσένα;Γιατί το point των αποκεντρωμένων συστημάτων είναι να τα επιβεβαιώνεις όλα εσύ, και να μην παρουσιάζεις τρίτους. Ειδικά αν είσαι ο έμπορος. Quote from: scrab4ever on November 11, 2022, 11:04:23 AMΗ τοποθέτηση \"δεν είναι τρομερό\" δεν απαντάει στο ερώτημα πού έθεσα, άρα δεν θα κάνω κάποιο σχόλιο σε αυτή.(open source != περιπλοκότητας κώδικα, άσχετα με το που είναι ο κώδικας αποθηκευμένος)Παρερμήνευσα. Αυτό που εννοούσα είναι: έχει υλοποιηθεί ήδη αλλού, οπότε μπορείς να αντιγράψεις μεγάλο μέρος του κώδικα. Quote from: scrab4ever on November 11, 2022, 11:04:23 AMΗ αλήθεια είναι πως δεν μπορώ να καταλάβω πώς η κουβέντα που κάνουμε σχετίζεται με το ζήτημα που επέλεξες να θίξεις.(\"Η κατάθεση απόψεων ως προς τη χρησιμότητα ή μη της υπηρεσίας\")Ναι, το πήγα σε \"ανταλλαγή ιδεών\" γενικότερα. Αν δεν επιθυμείς να συζητήσεις τους προβληματισμούς μου εννοείται πως σταματάμε τη συζήτηση.",
      "score": 0,
      "upvotes": 0,
      "downvotes": 0
    },
    {
      "author": "scrab4ever",
      "created_time": "November 11, 2022, 04:08:52 PMLast edit: November 11, 2022, 05:08:21 PM by scrab4ever",
      "body": "Κάθε επιχείρηση έχει κάποιους στόχους, οι οποίοι αν επιτευχθούν κατά πάσα πιθανότητα θα επιτρέψουν στη επιχείρηση να ζήσει.Ένα απλό παράδειγμα.Έστω ένα μαγαζί που πουλάει ρούχα.Το μαγαζί αυτό έχει σαν στόχο να προσεγγίσει όσους περισσότερους πελάτες μπορεί και προφανώς να τους πουλήσει εμπόρευμα.Λογικά το να στήσει μόνος του κάποια αποκεντρωμένη μέθοδο πληρωμής ή να μάθει πως λειτουργεί μία τέτοια λύση, είναι εκτός του πεδίου ενδιαφέροντος του ή/και των δυνατοτήτων του.Κάπου λοιπόν μαθαίνει ότι τα γειτονικά μαγαζιά δέχονται \"ψηφιακά νομίσματα\" και οι πωλήσεις τους έχουν αυξηθεί.Έτσι μετά από αρκετές ερωτήσεις (από εδώ και από εκεί) ρωτάει τον τύπο που του έφτιαξε τη σελίδα καταστήματός του:-Θέλω και εγώ να πληρώνομαι με ψηφιακά νομίσματα. Γίνετε;Ο dev του, που είναι πολύ έμπειρος στον χώρο τον crypto του δίνει κάποιες λύσεις, άλλες που κοστίζουν λιγότερο για την υλοποίηση και άλλες που του κοστίζουν περισσότερο.Του εξηγεί επίσης τα + και τα - της κάθε λύσης και φτάνει η στιγμή που πρέπει να αποφασίσει ο μαγαζάτορας πως θα προχωρήσει.Ρωτάει ο μαγαζάτορας λοιπόν:-Τα λεφτά μου θα τα παίρνω όπως και να έχει;-Ναι-Σίγουρα; Δεν παίζει να γίνει καμία μ@λ@κί@ και να χάσω τα λεφτά μου εε;-Σίγουρα-Ωραία επειδή εγώ ρούχα πουλάω και αυτό που θέλω είναι να αυξήσω την πελατεία μου και τα κέρδη μου, κάνε το όσο πιο οικονομικά γίνετε. Τώρα τα άλλα που μου λες για τα αποκεντρωμένα και τα κρυπτο-τέτοια δεν με αφορούν.Καταλαβαίνεις που το πάω...Ο έμπορος θέλει να πληρωθεί, αυτό είναι που τον \"καίει\" και αυτό θα πρέπει να τον \"καίει\".Δεν μπορώ να το αποδείξω αλλά θεωρώ ότι οι περισσότεροι είναι αυτής της λογικής.Αν πάλι κάνω λάθος και δεν ισχύει ο παραπάνω ισχυρισμός, κάποιος πρέπει να προσεγγίσει και αυτό το κομμάτι της αγοράς δημιουργώντας απλές υπηρεσίες που ενσωματώνονται εύκολα και δεν κοστίζουν πολύ ή κοστίζουν τόσο ώστε να παραμένουν ανταγωνιστικές.Βρήκα αυτή εδώ το άρθρο αν θες να ρίξεις μία ματιάhttps://blog.blockonomics.co/top-4-no-kyc-alternatives-to-opennode-to-receive-bitcoin-payments-1902c309bde5Σύμφωνα με το άρθρο και η υπηρεσία που ανέφερες χρησιμοποιεί 3rd party, όσο αφορά την μετατροπή από fiat σε BTC.Άρα σε τί βαθμό είναι αποκεντρωμένη; Μεγάλο; Ίσως. Εντελώς; Όχι. Σχετικά με την υπηρεσία που έχω υλοποιήσει, εφόσον ο έμπορος το επιθυμεί, μπορεί να λαμβάνει με αυτόματο τρόπο ειδοποίηση μέσω email κάθε φορά που λαμβάνει μία πληρωμή.Στο email αυτό μεταξύ άλλων περιλαμβάνονται όλα τα στοιχεία ώστε να επιβεβαιώσει και ο ίδιος τη συναλλαγή, στην περίπτωση που θελήσει να το κάνει.Το δωρεάν δεν μπήκε σε εισαγωγικά υπό την εξής λογική:1.000.000 - 10 ≈1.000.000(Ή σπουδάζεις μηχανικός ή όχιΤο να δίνω 0,000κατι του ευρώ για κάθε κλήση στο smart contract, δεν μας \"χαλάει\".Εναλλακτικά ανεβαίνεις κλίμακα στο hosting.Εννοείτε ότι θα ήθελα να συνεχίσουμε την κουβέντα μας.Απλά προσπαθώ να την κρατήσω επί του θέματος.Αν για οποιοδήποτε λόγο έδωσα διαφορετική εντύπωση, δεν έγινε εσκεμμένα.",
      "score": 0,
      "upvotes": 0,
      "downvotes": 0
    },
    {
      "author": "BlackHatCoiner",
      "created_time": "November 11, 2022, 04:25:02 PM",
      "body": "Quote from: scrab4ever on November 11, 2022, 04:08:52 PMΚάθε επιχείρηση έχει κάποιους στόχους, οι οποίοι αν επιτευχθούν κατά πάσα πιθανότητα θα επιτρέψουν στη επιχείρηση να ζήσει.Δεν διαφωνώ στο ότι ο έμπορος ψάχνει τη λιγότερο κοστοβόρα λύση με την περισσότερη ζήτηση από το κοινό του. Αυτό ακριβώς λέω κι εγώ. Το να εγκαταστήσει το BTCPay Server και θα του έρθει πιο φθηνά, και θα χρησιμοποιεί νόμισμα με μεγαλύτερη ζήτηση (BTC), και θα είναι αυτόνομος σε θέμα επιμέλειας των χρημάτων του. Συν ότι αν γίνει μια στραβή, το BTCPay Server έχει μεγαλύτερο community για να ζητήσει / ψάξει για βοήθεια. Quote from: scrab4ever on November 11, 2022, 04:08:52 PMΣύμφωνα με το άρθρο και η υπηρεσία που ανέφερες χρησιμοποιεί 3rd party, όσο αφορά την μετατροπή από fiat σε BTC.Δεν υπάρχει τρόπος να μετατρέψεις BTC σε fiat χωρίς third party, εκτός κι αν χρησιμοποιήσεις DEX σαν το Bisq. Τα χρήματα που λαμβάνει είναι σε BTC, δεν μπορούν να μετατρέπονται με μαγικό τρόπο σε fiat τη στιγμή που τα λαμβάνει. Χρειάζεται να τα ανταλλάξει (αν θέλει fiat).",
      "score": 0,
      "upvotes": 0,
      "downvotes": 0
    },
    {
      "author": "scrab4ever",
      "created_time": "November 11, 2022, 04:34:50 PMLast edit: November 11, 2022, 05:08:44 PM by scrab4ever",
      "body": "Μα πώς θα του έρθει πιο φθηνά όταν θα πρέπει να τρέχει δικό του node σε μηχάνημα που θα του κοστίζει XX ανά μήνα;Η καλύτερα μετά από πόσες συναλλαγές θα τον συμφέρει να έχει το δικό του μηχάνημα (έναντι μίας προμήθειας της τάξης του 0.5%);Παραθέτω:Quote2. BTCPay Server:BTCPay Server is a self-hosted, open-source cryptocurrency payment processor.Plugins for: WooCommerce, Drupal, Magento, PrestaShopPros:0% FeesOpen SourceLightning Network SupportDirect-To-WalletSegwit SupportVery nice community of followersOnline support available 24X7Conversion to fiat via Payment ForwardingCons:Technical Knowledge needed to configure/manage the serverBTCPay server requires hosting which is paid serviceΌπως και να έχει, η τελική επιλογή δεν είναι στα χέρια της ομάδας που έφτιαξε την υπηρεσία αλλά σε αυτόν που θα την χρησιμοποιήσει.Κοτόπουλο ψήνεις στο φούρνο, κοτόπουλο ψήνεις και στα κάρβουνα.Τώρα τι προτιμάει ο καθένας...Σίγουρα πάντως όλοι θέλουν να φάνε κοτόπουλοΚοτόπουλο -> Πληρωμές με κρύπτοψήνεις στο φούρνο -> δέχεσαι με χρήση της Α υπηρεσίαςψήνεις στα κάρβουνα -> δέχεσαι με χρήση της Β υπηρεσίαςΑυτόνομος είσαι σε κάθε περίπτωση αφού τα νομίσματά σου, σού ανήκουν με τον ένα ή τον άλλο τρόπο.",
      "score": 0,
      "upvotes": 0,
      "downvotes": 0
    },
    {
      "author": "cryptosize",
      "created_time": "November 11, 2022, 09:30:54 PM",
      "body": "Quote from: scrab4ever on November 11, 2022, 04:08:52 PMΡωτάει ο μαγαζάτορας λοιπόν:-Τα λεφτά μου θα τα παίρνω όπως και να έχει;-Ναι-Σίγουρα; Δεν παίζει να γίνει καμία μ@λ@κί@ και να χάσω τα λεφτά μου εε;-Σίγουρα-Ωραία επειδή εγώ ρούχα πουλάω και αυτό που θέλω είναι να αυξήσω την πελατεία μου και τα κέρδη μου, κάνε το όσο πιο οικονομικά γίνετε. Τώρα τα άλλα που μου λες για τα αποκεντρωμένα και τα κρυπτο-τέτοια δεν με αφορούν.Καταλαβαίνεις που το πάω...Ο έμπορος θέλει να πληρωθεί, αυτό είναι που τον \"καίει\" και αυτό θα πρέπει να τον \"καίει\".Δεν μπορώ να το αποδείξω αλλά θεωρώ ότι οι περισσότεροι είναι αυτής της λογικής.Δυστυχώς δεν έχεις άδικο.Καλά κάνεις και ψάχνεσαι πάντως. Θα έχει ψωμί η δουλειά, αλλά σε 3 χρόνια από σήμερα, όχι τώρα. Τώρα έχουμε μετρητό ακόμα.Προσωπικά αν ήμουν μαγαζάτορας θα δεχόμουν μόνο BTC και XMR. Τίποτα άλλο δεν εμπιστεύομαι. Ούτε καν ETH.Σίγουρα θα υπάρξουν μαγαζάτορες που κατόπιν παρότρυνσης θα δέχονται ακόμα και... σκυλονομίσματα (DOGE, SHIB). Εγώ δεν θα το πρότεινα.Θεωρώ ότι η αγορά θα κατασταλάξει σε 2-3 νομίσματα το πολύ. Τα άλλα θα μας χαιρετήσουν.Quote from: scrab4ever on November 11, 2022, 04:34:50 PMΜα πώς θα του έρθει πιο φθηνά όταν θα πρέπει να τρέχει δικό του node σε μηχάνημα που θα του κοστίζει XX ανά μήνα;Η καλύτερα μετά από πόσες συναλλαγές θα τον συμφέρει να έχει το δικό του μηχάνημα (έναντι μίας προμήθειας της τάξης του 0.5%);Είναι όντως τόσο πρόβλημα να έχεις δικό σου μηχάνημα; Είναι τόσο μεγάλο το κόστος σε ευρώ (αγορά & ρεύμα);Και μιλάω για ταπεινό μηχάνημα τύπου Raspberry, όχι κανά PC με 13900k & RTX 4090. Την ADSL δεν την αναφέρω καν, όλα τα μαγαζιά έχουν πλέον (λόγω WiFi internet & διασύνδεση με εφορία για το appodixi). Είναι αυτονόητο και χαμηλό κόστος (€20/μήνα).Ένα Raspberry λοιπόν κι ένα φτηνό smartphone στο ταμείο να σκανάρεις σε QR code το δημόσιο κλειδί του μαγαζάτορα.Το μόνο δύσκολο (αν ΔΕΝ έχεις τεχνικές γνώσεις) είναι να το στήσεις. Εκεί ναι, πρέπει να πληρώσεις έναν επαγγελματία να στο στήσει και να στο συντηρεί (software/security updates).",
      "score": 0,
      "upvotes": 0,
      "downvotes": 0
    },
    {
      "author": "scrab4ever",
      "created_time": "November 12, 2022, 09:29:42 AM",
      "body": "Καλημέρα!Για να είμαι ειλικρινής την λύση με το Raspberry δεν την είχα σκεφτεί (δελεαστικότατη μπορώ να πω, χωρίς να έχω κάνει τα μαθηματικά).Όμως όπως είπες και εσύ η δυσκολία ξεκινάει αν δεν έχεις τεχνικές γνώσεις.Σίγουρα το καπέλο για να προσλάβεις κάποιον να σου κάνει την όλη διαδικασία, θα είναι μεγάλο.Ας πούμε πας σε ένα μαγαζί και σου ζητάνε 35+ ευρώ για να σου ξαναπεράσουν τα windows.Για κάποιον που ξέρει, δεν αξίζει καν να πληρώσει για αυτό.Για τον άλλον που δεν ξέρει ίσως θεωρήσει ότι είναι και καλά.",
      "score": 0,
      "upvotes": 0,
      "downvotes": 0
    },
    {
      "author": "BlackHatCoiner",
      "created_time": "November 12, 2022, 09:35:28 AM",
      "body": "Quote from: scrab4ever on November 11, 2022, 04:34:50 PMΜα πώς θα του έρθει πιο φθηνά όταν θα πρέπει να τρέχει δικό του node σε μηχάνημα που θα του κοστίζει XX ανά μήνα;Το να έχεις ένα μηχανηματάκι να τρέχει Bitcoin node, όπως λέει και ο cryptosize, είναι γελοίου κόστους. Σε αυτό εδώ το thread σου λέει πως να κάνεις setup node με περίπου $70. Εγώ που (όπως μπορείς να δεις και στο 2ο ποστ εκεί) έχω δώσει ένα 90ρι ευρώ, αλλά είχα ήδη 1TB HDD, οπότε βγαίνει κάπου στα 120. Quote from: scrab4ever on November 11, 2022, 04:34:50 PMΚοτόπουλο ψήνεις στο φούρνο, κοτόπουλο ψήνεις και στα κάρβουνα.Τώρα τι προτιμάει ο καθένας...Σίγουρα πάντως όλοι θέλουν να φάνε κοτόπουλοΌλοι θέλουν να φάνε κοτόπουλο, κανένα πρόβλημα. Απλά είναι λίγοι αυτοί που θέλουν κοτόπουλο στα κάρβουνα (polygon) σε σχέση με αυτούς που θέλουν στο φούρνο (bitcoin). Ο μαγαζάτορας καλά θα κάνει να βάλει και τα δύο θα έλεγα. (Pegged BTC δεν είναι το ίδιο με BTC, όσον αφορά τα WBTC. Αν θέλει κάποιος να πληρώσει με BTC δε θα του πεις κάνε τα polygon και στείλε μου WBTC)Quote from: scrab4ever on November 12, 2022, 09:29:42 AMΌμως όπως είπες και εσύ η δυσκολία ξεκινάει αν δεν έχεις τεχνικές γνώσεις.Αυτό είναι το κύριο πρόβλημα. Ο προγραμματιστής θα τον \"θερίσει\" είτε θέλει bitcoin είτε polygon.",
      "score": 0,
      "upvotes": 0,
      "downvotes": 0
    }
  ]
}