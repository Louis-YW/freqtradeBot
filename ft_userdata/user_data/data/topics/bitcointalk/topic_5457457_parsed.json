{
  "id": "topic_5457457",
  "title": "Dzigie",
  "author": "Dzigie",
  "created_time": "June 24, 2023, 08:14:35 PM",
  "content": "Yapay zekaya her şeyi öğretiyoruz ve onu daha donanımlı bir hale getiriyoruz ama bugün insan gibi bilinçli bir varlık değil. Hala birçok konuda hata yapıyor. Bazı basit görevleri yapamıyor. Bazı basit işlemlerde hata yapıyor. Eminim bir gün çok iyi bir makinaya dönüşecek. Fakat sorum şu ki bir gün çok iyi bir düzeye  eriştiğinde hala makine olarak mı kalacak? Ona verilen basit ve zor işleri tam olarak doğru yaptığında hala makine olarak mı kalacak? Bir gün bizim bilincimiz gibi bir bilince sahip olabilir mi? Yoksa yalnızca çok iyi bir makine statüsünde mi kalacak?",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5457457",
  "comments": [
    {
      "author": "Mustang Shelby",
      "created_time": "June 24, 2023, 08:23:23 PM",
      "body": "Evet hala makine olarak kalacak çünkü unutmayın bunu yapanlar biziz. Bizim mutlaka kusurlarımız olacak. Mükemmel bir şey dizayn etsek bile bir süre çalışıp bir süreden sonra iptal olur. Bu sürede de bilinç verebileceğimizi zannetmiyorum. Biz insanları öteki canlılardan ayıran şey ruh, beyin ve düşünce gücüdür. Beyini ona yapay olarak aktarabilirsiniz, hadi düşünceyi de aktardınız diyelim ya ruhu? Korkuları, heyecanları, duyguları bizler gibi yaşayacak mı? Elbette hayır biz yaşadı zannedeceğiz ama bizimle uzaktan yakından alakası olmayan şeyler olacak. Yapay zeka teknolojisi çok faydalı elbette ama bu kadar bana göre ütopik sonuçlara çıkabilecek deneyimler olabileceğini ben zannetmiyorum.",
      "score": 0,
      "upvotes": 0,
      "downvotes": 0
    },
    {
      "author": "Ondekinecakabilirim",
      "created_time": "June 28, 2023, 09:48:12 PM",
      "body": "Quote from: Mustang Shelby on June 24, 2023, 08:23:23 PMBiz insanları öteki canlılardan ayıran şey ruh, beyin ve düşünce gücüdür. Beyin, düşünce gücü aynı şey bana kalırsa. Eğer farklı bi anlam katmak istediyseniz söyleyin lütfen. Ama beyni olan her canlı düşünebilir zaten. Beyni oranında da düşünce gücüne sahip olur. Bana kalırsa iki örnek aynı örnek. Ayrıca diğer canlılarda da beyin var. Biz insanları öteki canlılardan nasıl ayırabilir beyin. Bana kalırsa bu önermeniz de yanlış. Geriye bi tek ruh kalıyor. Bizim ruhumuz yok diyebilir bi kişi. Çünkü inanışla alakalı bi konu. Ruh bilimsel bi konu diiil. Beyin gibi bişi diil. Şimdi bi daha özetlersek bizi öteki canlılardan ayıran şey beyin gücüdür. Yapay zeka beynimizin yaptığı işlemleri daha bi karışık bi şekilde yaparsa bizden farksız olabilir bir gün bana göre. Saygılar.",
      "score": 0,
      "upvotes": 0,
      "downvotes": 0
    },
    {
      "author": "Captain Corporate",
      "created_time": "June 28, 2023, 10:32:36 PM",
      "body": "Olayın kısa özeti aslında \"yapay zeka\" ve \"machine learning\" arasında ki farkı bilmekte. Machine learning ne diye çevrildi dilimize bilmiyorum ama kısaca olayı bizim bir şeyler öğrettiğimiz ve bunu tekrarlayan sisteme deniyor. Şuan bütün chatgpt ve benzeri her şey, midjourney gibi tasarımla alakalı olanların tamamı, kısacası bizim \"yapay zeka\" diye bildiğimiz yazılımların tamamı bu şekilde. Ne zaman ki kendi kendine düşünebilmeye başlar, o zaman yapay bir zeka olur, şuan için bir zeka değil sadece eğitilebilen bir yazılım başka bir şey değil. Neyi nasıl yapacağını bizim anlattığımız sistem çokta bir yapay zeka olamaz. Elbette bu demek değil ki bir gün yapay zeka olamaz, o da olabilir ve geliştirilirse ortaya ya çok harika ya çok korkunç bir şey çıkabilir ve teknik olarak ucu bucağı yok çok korkunç işler yapabilir veya her şeyi toparlayabilir. Fakat şuan için o dediğimiz yapay zekanın yakınından bile geçebilecek teknoloji yok elimizde, var olanlar bahsedilenin %1i bile değil.",
      "score": 0,
      "upvotes": 0,
      "downvotes": 0
    },
    {
      "author": "flipme",
      "created_time": "June 29, 2023, 09:33:27 AM",
      "body": "Yapay zeka çok iyi bir teknoloji. Bu konuda şüphem yok. Günümüzdeki yetenekleri bile bizi şaşırtıyor. Birkaç on yıl sonra ulaşabileceği seviye hepimizi daha da çok şaşırtacak. Fakat bizim yarattığımız bir teknoloji olduğu için bazı konularda hep sınırlara sahip olacağını düşünüyorum. Zaten adı üzerinde yapay. Her zaman yapay bir bilinç seviyesinde olacak benim tahmini değerlendirmeme göre. Tüm insanlığın en iyi ortalaması olur, tüm insanların en yüksek zeka seviyesine ulaşır. Fakat yapay sınırlar içinde bizim ürettiklerimizi kullanır ve bizim bir kopyamız olarak belirli bir seviyede kalır. Bence bir yapay zeka bizden daha iyi hesaplamalar yapabilir ama asla bizimkisi gibi bir bilince ve bizimkisi gibi bir hayata sahip olamaz.",
      "score": 0,
      "upvotes": 0,
      "downvotes": 0
    }
  ]
}