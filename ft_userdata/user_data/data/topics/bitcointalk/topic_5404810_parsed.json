{
  "id": "topic_5404810",
  "title": "Silence Scream",
  "author": "Silence Scream",
  "created_time": "July 01, 2022, 04:13:59 PM",
  "content": "1 Temmuz 1926 yılında Türkiye limanları arasında sadece Türk teknelerinin hizmet götürmesi zorunlu hale geldi ve 1935 yılının 1 Temmuz tarihinden itibaren de “Kabotaj Bayramı” olarak kutlanmaya başlandı. Önemli ama önemi unutulan bir bayram. Kabotajın kelime anlamıysa bir ülkenin kendi karasularında ve limanları arasında gemi işletme ve her türlü liman hizmetlerini kendi kontrolünde bulundurmasıdır.  Bu bayramı kutlarken Osmanlı zamanında verilen kapitülasyonların kaldırılmasında etkili olan Lozan antlaşmasının mimarı Ulu Önder Mustafa Kemal Atatürk’ü anmamak olmazdı.Denizcilik ve Kabotaj bayramımız kutlu olsun !Kaynak link https://tr.m.wikipedia.org/wiki/Denizcilik_ve_Kabotaj_Bayramı",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5404810",
  "comments": [
    {
      "author": "püsür",
      "created_time": "July 02, 2022, 01:52:06 PM",
      "body": "Kabotaj kelimesinin kulağa değişik gelmesi nedeniyle değeri yeterince anlaşılamayan bir bayram bence. Diğer tüm kapitülasyonlar gibi bunun da kaldırılması çok önemli. Ülkenin tüm maden, demir yolu, deniz yolu ve neredeyse tüm fabrikaları yabancılara verilmişken hala daha Osmanlı'nın son dönemini savunabilen bağnazlar olduğunu gördükçe çıldırıyorum. Ve de hala çıkıp yok Lozan hezimetti, 12 adaları verdiler falan diyorlar. Ülkede Türk makinist yok, saltanat kayığının kayıkçıları dışında Türk denizci yok, tersane yok vs ordunun tüm silahları da İngilizlere verilmiş, bunlar hala mucizevi Kurtuluş Savaşına dil uzatabiliyorlar. Bu sebeple aslında Kabotaj Bayramı oldukça önemli ancak çoğu şey gibi bilinmiyor.",
      "score": 0,
      "upvotes": 0,
      "downvotes": 0
    },
    {
      "author": "W Jr.",
      "created_time": "July 02, 2022, 07:36:40 PM",
      "body": "Ülkemizde en önemli zaferlerden birisi kapitalist düzenin sömürüsü olan kapitülasyonların kaldırılması ile kabotaj bayramıdır ve bunun sıklıkla kutlanılması gerekiyor.Gerekiyor gerekmesine de, insanlar daha kabotaj ne demek, tarihi nedir bilmiyorlar ne yazık ki…",
      "score": 0,
      "upvotes": 0,
      "downvotes": 0
    },
    {
      "author": "verbakalim",
      "created_time": "July 02, 2022, 08:03:37 PM",
      "body": "Kapütülasyonların kaldırılması sonucunda elde ettiğimiz özgürlüğü bu günlerde anlatan en güzel söz Mavi Vatan kelimesidir. Kabotaj bayramı aslında bunu anlatıyor.",
      "score": 0,
      "upvotes": 0,
      "downvotes": 0
    },
    {
      "author": "karabiber",
      "created_time": "July 02, 2022, 09:49:07 PM",
      "body": "Ülkemizin tam bağımsızlığının önemli hususlarından biridir kabotaj. Şimdi ise kiralanan limanlara tepki bile vermiyoruz. Limanlar bence bir ülkenin bel kemiğidir. Kabotaj, ülkenin kendi yurttaşlarına ayrıcalık tanıması ve milli bağımsız ekonominin oluşumu açısından olmazsa olmazdır.  Bir nevi bağımsızlık göstergesidir. Kabotaj kanunu der ki; “Türkiye limanları ve sahilleri arasında yük ve yolcu taşınması ile klavuzluk ve römorkaj hizmetleri, Türk vatandaşları ve Türk bayrağı taşıyan gemilerce yapılır.”",
      "score": 0,
      "upvotes": 0,
      "downvotes": 0
    },
    {
      "author": "kriminall",
      "created_time": "July 07, 2022, 07:47:03 PM",
      "body": "Aradan 1 hafta geçecek belki ama gerçekten çok önemli bir bayram, hem yurda kazandırılmış büyük avantajlar var hem de yıkılan Osmanlı’nın borçlarının Türkiye üzerindeki sıkıntılarını kurtarmak var, bu bayramı da diğer resmî bayramlar gibi unutturdular ama unutmayın unutturmayın siz arkadaşlar, konuyu açan arkadaşı bu hassas güne yaptığı dokunuş için tebrik ediyorum.",
      "score": 0,
      "upvotes": 0,
      "downvotes": 0
    },
    {
      "author": "RaltcoinsB",
      "created_time": "July 08, 2022, 02:18:02 PM",
      "body": "Kabotaj bayramı nedir diye sokağa çıkıp sorsanız yüz kişiden 80-85 tanesi doğru cevabı veremez daha tam olarak anlamını idrak edemediğimiz ama ülkenin sömürge olmasının ön adımı olan kapitülasyonların kaldırılmasına vesile olan bu olayı daha fazla öğretip değerini göstermeliyiz geçmiş Kabotaj bayramınız kutlu olsun",
      "score": 0,
      "upvotes": 0,
      "downvotes": 0
    },
    {
      "author": "Retro Harmony",
      "created_time": "July 12, 2022, 12:14:53 PM",
      "body": "Herkesin bu özel bayramı kutlu olsun olmasına da 1 Temmuz geçeli 10 gün oldu bir yerde hatırlamıyorum bu bayramın kutlandığını. Gerçi bizim için en önemli bayramlar bile bazı bahanelerle kutlanmaz oldu orası da farklı bir tartışma konusu ama yine de bunun bahsinin geçmesini isterdim, geçmedi.Forumda konusu geçmiş gözümden kaçmış olmalı.Herkesin geçmiş kabotaj bayramı kutlu olsun !",
      "score": 0,
      "upvotes": 0,
      "downvotes": 0
    }
  ]
}