{
  "id": "topic_5458464",
  "title": "Claimed",
  "author": "Claimed",
  "created_time": "July 03, 2023, 06:50:39 PM",
  "content": "Hallo Allemaal,Onlangs ben ik gebeld door ABN Amro met het verzoek om mij een brief te sturen met vragen over bepaalde transacties. Omdat ik niet precies wist om welke transacties het ging en ik op dat moment gehaast was, stemde ik hiermee in.Ik heb nu deze  brief ontvangen, waarin voornamelijk wordt verwezen van transacties met Kraken, Binance & Coinbase. Ik begrijp dat ABN Amro verplicht is om verklaringen te vragen voor hoge transacties. Echter, vind ik dat ze nu erg veel informatie van mij vragen, inclusief zaken die mij niet noodzakelijk lijken voor hun beoordeling.De volgende vragen worden gesteld:Wanneer bent u begonnen met het investeren in cryptocurrencies en met welke inleg?Wat was de herkomst van de inleg?Waarom heeft u ervoor gekozen om te investeren in cryptocurrencies?In welke cryptocurrencies investeert u en heeft u geinvesteerd en wat waren de overwegingen om hierin te investeren?Welke strategie hanteert/hanteerde u bij uw investeringen?Heeft u na de eerste investering nog additionele investeringen gedaan in cryptocurrencies?Welke cryptocurrency heeft gezorgd voor de voornaamste toename van het vermogen?Welke exchanges/platformen heeft u gebruikt om in cryptocurrencies te investeren?Om welke redenen heeft u gekozen voor deze exchanges/platformen?Kunt u op enige manier aantonen dat u de eigenaar bent van de wallet adressen waar de gelden vandaan komen? Denk hierbij aan printscreens van de identificatie/ verificatie gegevens van de wallet.Graag ontvangen we documentatie die uw volledige crypto investeringen kan onderbouwen. Denk hierbij aan transactie overzichten, screenshots of rekeningafschriften.Na ontvangst van de brief heb ik gemerkt dat er nergens wordt vermeld dat ik verplicht ben om hier aan mee te doen of dat er een bepaalde penalty staat op het niet op tijd aanleveren. Dit roept bij mij de vraag op of ik per ongeluk heb meegedaan aan een niet-verplicht onderzoek of dat deze uitgebreide vragen juist gebruikelijk zijn. Zijn er toevallig forumleden op het forum die hier meer vanaf weten?",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5458464",
  "comments": [
    {
      "author": "M-BTC",
      "created_time": "July 05, 2023, 12:14:15 PM",
      "body": "Je bent bij dit soort onderzoeken niet verplicht om mee te werken maar dat zal er hoogst waarschijnlijk toe leiden dat ze de klantrelatie beëindigen. Ik zou persoonlijk alleen de relevante vragen beknopt beantwoorden zodat ze kunnen zien dat er geen sprake is van witwassen, belastingontwijking etc. Mogelijk nemen ze daar al genoegen mee en hoef je dus niet het achterste van je tong te laten zien, aangezien ze in principe helemaal niet zo ver door hoeven te vragen.Ik heb Simon Lelieveldt hier ooit over benaderd en dit was zijn antwoord:\"Voor een bank is belangrijker dat je kunt laten zien dat je het netjes opgaf bij belasting dan wat je strategie is. Meest cruciaal is om vermogenswinsten van laag instapmoment naar hoog verkoop te kunnen toelichten. In principe moeten ze niet verder gaan dan als je je geld naar BINCK stuurt om te beleggen. Als ze niet dezelfde vragen sturen over handelsgedrag op reguliere effectenbeurzen dan is het ook niet relevant voor crypto. Feit is dat ze allemaal veel verder gaan. Soms zelfs screenshots vragen etc. Bottom line doe je er als crypto-houder goed aan een standaard verhaal te maken dat je als A-tje naar elke bank of crypto-aanbieder kunt sturen als ze een due diligence doen. Dan hoef je jezelf niet te herhalen. Dus dan schrijf je de geschiedenis en aanpak van crypto-houderschap, vanaf wanneer de coins zo waardevol waren dat je ze moest aangeven bij belasting etc. Iets destructiever maar wel leuk is natuurlijk gewoon hele bakken excelsheets naar die gasten gooien en zeggen: logisch toch, je ziet toch waar ik het heb verdiend? Maar dat is een beetje sabotage. In die gevallen kan een bank gewoon terugkomen met: laat maar zien dat je het hebt aangegeven bij de belasting in de juiste box.\"Linkje naar een relevant stukje podcast: https://www.youtube.com/watch?v=7Jrb2srSyCk&t=3263s",
      "score": 0,
      "upvotes": 0,
      "downvotes": 0
    },
    {
      "author": "Flep182",
      "created_time": "July 18, 2023, 10:04:24 AM",
      "body": "Hou er ook rekening mee dat hoe meer je stuurt dan ze vragen, dat doorgaans nieuwe vragen oplevert. Heb genoeg situaties gezien waarin niet strikt antwoord geven op de vraag alleen maar meer vragen opleverde. Doodvermoeiend",
      "score": 0,
      "upvotes": 0,
      "downvotes": 0
    }
  ]
}