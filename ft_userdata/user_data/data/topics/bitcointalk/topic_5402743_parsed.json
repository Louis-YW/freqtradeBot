{
  "id": "topic_5402743",
  "title": "illetyus",
  "author": "illetyus",
  "created_time": "June 15, 2022, 06:08:24 PM",
  "content": "13 Tarihi NFT Koleksiyonu1.) Curio Cards9 Mayıs 2017’de çevrimiçi sanat galerisinde tanıtılan Curio Cards, Ethereum’daki ilk sanat NFT’sidir. Daha önceden Bitcoin’de üretilmiş farklı NFT’ler olduğu için Curio Cards’ın herhangi bir devrim yapmadığı söylenebilir. Ancak Ethereum’da yeni dijital sanat eserlerinin oluşturulması, yeni sanatçıların benzersiz eserler üretmesi ve doğrudan alıcıya satış yapılması gibi konuların önünü açacak bir model oluşturduğu için son derece değerlidir. Curio Cards, 7 farklı sanatçının sanat eserlerini içeren 30 parçalık bir koleksiyondur. Her numaralı seride eşsiz sanat eserleri bulunur ve 111 – 2000 arasında değişen sabit bir dijital baskı kaynağı vardır. Web: https://curio.cards/ 2.)Pixel MapPixel Map, Ken Erwin’in “The Million Dollar”dan ilham alarak oluşturduğu pano tarzı bir NFT’dir. 1.296 x 784 ızgara üzerinde toplam 1.016.064 pikselden oluşur. Her bir kare 16x16 boyutundadır. Pixel Map üzerinde herkes boş olan bir kareyi satın alarak burayı istediği şekilde kullanabilir. İlan verebilir, reklam yapabilir ya da kendi sanat eserini ekleyerek diğer kullanıcıların görmesini sağlayabilir.Web: https://pixelmap.io/ 3.)MoonCatsMoonCats, Ethereum’daki ilk kedi NFT koleksiyonudur. Ponderware ekibinin CryptoPunks'tan ilham alarak oluşturduğu koleksiyonda 25440 tane 8 piksellik kedi vardır. Mooncats, zincir üzerinde bir NFT’nin niteliklerini atayarak, her seferinde benzersiz bir Mooncats’in basılacağı bir sisteme sahiptir. Yani koleksiyondan bir NFT almak isteyen koleksiyoncular, daha önceden hangi kediye sahip olacaklarını işlem onaylanana kadar göremez. Günümüzde üretilen NFT koleksiyonlarının büyük bir bölümü bu sistemi kullanarak satış yapsa da o dönemde Mooncats bunu başlatan ilk koleksiyondu. Web: https://mooncat.community/ 4.)Digital ZonesDigital Zones of Immaterial Pictorial Sensibility'nin kısaltması olan Digital Zones, Mitchell F. Chan tarafından Ağustos 2017'de yayınlanan NFT koleksiyonudur. Ethereum’daki ilk kavramsal NFT serisi olarak kabul edilir. 8 dijital bölgede, 1. seriden 7. seriye kadar her seri için on ve seri 0 için 31 olmak üzere toplam 101 NFT’den oluşur. Digital Zones’i farklı yapan noktalardan biri görüntü kullanılmamasıdır. JPEG formatı yoktur. Chan, blok zincirinin kendisini araç olarak kullanmak için NFT’leri görüntülerden arındırma kararı aldı ve akıllı sözleşmeye bir ritüel işlevi kodladı. Böylece Digital Zones, altın karşılığında sanal alanın mülkiyetini temsil eden bir makbuz haline geldi. 5.)EggsNamecoin, kullanıcıların .bit alan adını kaydettirebildiği ilk Bitcoin Fork’udur. Namecoin zaman içinde TX imzalamayı hızlandırmak için bir Web Kimlik Hizmeti olan Onename.io ile bilgilerin kaydedilmesine izin veren bir sistemi aktif hale getirdi. Kullanıcıların doğruladığı hizmete bağlı olarak Onename.io’daki doğrulamalar sadece Twitter, Facebook veya GitHub yoluyla yapıldı. 2014 yılında topluluk bir anahtar/değer çifti olarak isimlerine meta veri eklemeye başladı. Bazı kullanıcılar Eggs, Blockheads veya Identicons gibi öğeleri kullanarak profil resmi ekledi. İlk PFP’lerin doğuşu da bu şekilde başladı. Bunlardan 277’tanesini “Twitter Avatarları” oluşturdu. Toplamda 14 farklı renkte olan bu yumurtalar en eski zincir üstü NFT ve PFP olarak kabul edildi. Web: https://eggmuseum.org/ 6.)SaruTobiSaruTobi, ilk P2E oyunlarından biridir. 19 Aralık 2014’te App Store’de yayınlanan oyunu Christian Moss geliştirdi. Moss, oyunu geliştirdikten sonra kullanıcıların Bitcoin ile oyun içi alışveriş yapabilmesi için girişimlerine başladı fakat Apple’a bunu kabul ettiremedi. Apple oyun içi satın alımlar yerine kullanıcıların oyunda vakit geçirdikçe Bitcoin kazanabileceği bir modele izin verdi.  Moss’a göre SaruTobi, henüz Bitcoin’i tanımayan kişilerin Bitcoin’i öğrenmesi için en iyi yollardan biri oldu. SaruTobi’de oyuncular bir maymun ile zıplayarak engelleri aşmaya ve en uzağa ulaşmaya çalışıyor. Oyunda mesafe katederken havada duran Bitcoinler toplanarak sınırlı sayıdaki oyun içi eşyalar satın alınabiliyor. Ayrıca oyunda vakit geçirdikçe SaruTobi ödül olarak Bitcoin veriyor. 7.)Spells of GenesisSpells of Genesis, 11 Mart 2015’te piyasaya sürülen Bitcoin üzerinde çalışan bir blockchain ticaret kart oyunudur.  Spells of Genesis’teki her bir kart blok zincir tarihinde yer etmiş bir anı içerir. Spells of Genesis oyuncuların merkeziyetsiz bir şekilde oyun oynayabildiği, dijital varlıkların gerçekten sahibi olabildiği ilk girişim olduğu için hem blok zincirde hem de P2E oyunları tarihinde önemli bir yerde durur. Birçok blok zincir oyununun temeline bakıldığında Spells of Genesis görülebilir. Web: https://spellsofgenesis.com/ 8.)CryptoKittiesAxiom Zen tarafından Aralık 2017’de oluşturulan CryptoKitties, insanların akıllı kontratlar ile sanal kedi oluşturabildiği bir oyundur. Ethereum üzerinde çalışır. CryptoKitties aynı zamanda ilk ERC-721 belirteci olma özelliğine sahiptir. CryptoKitties’te kullanıcılar bir sanal kedi sahibi olabilir. Aldıkları kediyi besleyip büyütebilir ve onları başka kedilerle çiftleştirebilir. Koleksiyondaki her bir kedi benzersizdir. Her birinin rengi, tüy yapısı ve gözleri farklıdır. Oyunda sahip olduğunuz kedileri takas etmek, satmak ya da çiftleştirmek dışında başka bir şey yapamıyorsunuz. Ayrıca üçüncü parti borsalarda işlem de yapılamıyor. Fakat CryptoKitties yayınlandıktan bir ay sonra Ethereum trafiğinin %25’ini oluşturacak kadar popüler hale geldi. Bugün de tarihi NFT’ler arasında en bilinen koleksiyonlarından bir olma özelliğini taşıyor. Web: https://www.cryptokitties.co/ 9.)Rare Pepes9 Eylül 2016’da yayınlanan Rare Pepes, insanların tam olarak anlam veremediği NFT ve sanat dalgasını tetikleyen ilk koleksiyon oldu. Internet kültürünün temelini oluşturan Rare Pepes, blok zincirdeki ilk sanat girişimlerinden biridir. Bitcoin üzerine inşa edilen NFT’ler 36 seri ve 1800’den fazla karttan oluşur.  Web: https://rarepepes.com/ 10.)CryptoPunksCryptoPunks dünyanın en bilinen ve ne değerli NFT koleksiyonlarından biridir. Şu ana kadar yapılmış en pahalı NFT satışlarında birçok CryptoPunks vardır. Yeni başlayanların bile adını mutlaka duyduğu CryptoPunks, 8 bitlik avatarlardan oluşan bir NFT koleksiyonudur. NFT’ler 6.039 erkek ve 3.840 kadından oluşan toplam 10.000 avatarı içerir. Larva Labs’ın 2017’de geliştirdiği CryptoPunks, 11 Mart 2022’de Bored Ape Yatch Club’ün yaratıcısı olan Yuga Labs tarafından satın alındı. CryptoPunks sahiplerine tam ticari haklar verildi ve 7 Mayıs 2022’de aktarım tamamlandı. Web: https://cryptopunks.app 11.)Mutant Monsters Mutant Monsters, 2019 yılında Ethereum üzerine inşa edilen ilk Mutant NFT koleksiyonudur. Koleksiyon, uzayda seyahat eden Mutantları konu edinir. Her bir Mutant akıllı, aptal, kötü, güçlü, kibar, kaba ya da dost canlısı olma gibi insani özellikler taşır. Web: https://mutant-monsters.com/ 12.)XCP Piñata XCP inata, Bitcoin’deki en eski NFT koleksiyonlarından biridir. Koleksiyon 10 – 300 baskıya sahip toplam 24 varlıktan oluşur. Koleksiyonun yaratısı XCP inata’dan önce e-posta yoluyla dijital \"karakterler\" yaratıp satmaya çalıştığını ve bunun da alay konusu olduğunu söylüyor.  Yorumlara aldırmadan yoluna devam eden sanatçı, ilk resmi telifli karakterini yine aynı yıl içerisinde aldığını belirtiyor. Web sitesinde XCP inata yaratıcısının geçtiği yollar kendi ağzından aktarılmış. Daha fazla bilgi için: https://www.xcpinata.com/collection#HistoricalInfo 13.)EtherThings EtherThings, insan yüzlerinden oluşan, Ethereum’daki ilk 10k PFP NFT koleksiyonlarından biridir. Koleksiyondaki her NFT bir ad ve soy ad taşır. Halka açık veri tabanlarından seçilen bu isimler tamamen rastgele şekilde belirlenmiştir. EtherThings ilk 10k PFP NFT koleksiyonu içinde yer alır. Bunlardan ilki 23 Haziran 2017’de yayımlanan Cryptopunks, sonuncu ise Bored Ape Yacht Club’tür. Listede yer alan diğer NFT koleksiyonları; •   Cryptoskulls•   ChainFaces•   SimpsonGan•   Chubbies•   PixelGan•   PunkVoxels•   Dooggies Web: https://etherthings.com ---",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5402743",
  "comments": []
}