{
  "id": "topic_5399409",
  "title": "Silence Scream",
  "author": "Silence Scream",
  "created_time": "May 19, 2022, 09:02:02 PM",
  "content": "Bugün 19 Mayıs. 103 yıl önce bugün bir efsane yaratıldı. Bandırma vapuru ile Samsun’a çıkan Mustafa Kemal Paşa, Anadolu’da Milli Mücadele’nin fitilini ateşledi. Daha sonra çıktığı Samsun’dan Amasya’ya, oradan Erzurum ve Sivas’a geçerek Yeni Türkiye’nin temellerini güçlüklerle savaşarak attı. Bu önemli günü gençliğe hediye eden Mustafa Kemal ve şehitlerimizi başta olmak üzere, herkesin bu dönemleri hatırlaması, daha çok kutlanacak 19 mayıslar olması dileğiyle Gençlik ve Spor bayramınız kutlu olsun !",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5399409",
  "comments": [
    {
      "author": "Velvet78",
      "created_time": "May 19, 2022, 10:35:37 PM",
      "body": "Foruma yeni uğrayabildiğim için konunuzu yeni görebildim. Geç de olsa bir de burdan ben de kutlamış olayım. 19 Mayıs Atatürk'ü Anma, Gençlik ve Spor Bayramımız kutlu olsun. Mustafa Kemal Atatürk tam olarak bu tarihte Samsun'a çıkarak Kurtuluş Savaşı için çok önemli bir adım atmıştı ve sonrasında da Türkiyemize kavuştuk. Hem onun hem de askerlerimizin bu uğurda verdikleri mücadelelerin haklarını ne yapsak ödeyemeyiz. Umarım gençliğimiz Mustafa Kemal Atatürk'ü bir rol model alarak bu ülkenin gelişimine katkı sağlarlar.",
      "score": 0,
      "upvotes": 0,
      "downvotes": 0
    },
    {
      "author": "ZekiBeyy",
      "created_time": "May 20, 2022, 01:55:30 PMLast edit: May 20, 2022, 02:07:28 PM by ZekiBeyy",
      "body": "Önceki yıllarda bayram kutlamaları çok daha yoğun şekilde kutlanırdı tam bir bayram havası olurdu şehirlerde, genci yaşlısı ellerinde bayraklar sokaklar şenlenirdi. Eskiden kutladığımız coşkulu bayram günlerini özledim 🙂 Bizlere bu ülkeyi ve bu bayramları armağan eden Ulu Önder Mustafa Kemal Atatürk’ü ve silah arkadaşlarına minnettarım.",
      "score": 0,
      "upvotes": 0,
      "downvotes": 0
    },
    {
      "author": "meser#",
      "created_time": "May 20, 2022, 06:11:20 PM",
      "body": "Karanlığa yakılan bir kibrit misali 103 yıl önce Gazi Mustafa Kemal Paşa'nın Bandırma vapuruyla bu ülkenin geleceğine ışık tutmak için yola çıkmıştı. Ardında nice zorluk beraberinde gelmiş bu yolda çekilen her cefa yerini eşi benzeri olmayacak başarılara bırakmıştı. Bundan ötürü öncelikle Gazi Mustafa Kemal paşaya ve silah arkadaşlarını minnetle anıyor büyük bir teşekkürü borç biliyorum. Keşke sizden sonra bizden önce gelenler sizin öngörülerinize vizyonlarınıza daha sıkı sıkıya sarılsalardı bize layık gördüğünüz gelecekte yaşıyor olsaydık. Ancak \" Açtığın yolda gösterdiğin hedefe durmadan yürüyeceğime ant içerim \" sadece andımızın ezberden söylenen bir satırı olmaktan öteye geçemedi...Quote from: ZekiBeyy on May 20, 2022, 01:55:30 PMÖnceki yıllarda bayram kutlamaları çok daha yoğun şekilde kutlanırdı tam bir bayram havası olurdu şehirlerde, genci yaşlısı ellerinde bayraklar sokaklar şenlenirdi. Eskiden kutladığımız coşkulu bayram günlerini özledim 🙂 Bizlere bu ülkeyi ve bu bayramları armağan eden Ulu Önder Mustafa Kemal Atatürk’ü ve silah arkadaşlarına minnettarım. Nerde o eski 19 mayıslaaar  19 mayıstan bir ay öncesinde başlayan provalarla kutlanan alanda aynı kıyafetlerle gösteri yapardık. Hazırlanması ayrı bir işkenceydi, yapması apayrı bir işkenceydi be   Gerçi hala yapanlar vardır ben yaptığımda 9. sınıfa gidiyordum o da yaklaşık 7-8 sene önce işte",
      "score": 0,
      "upvotes": 0,
      "downvotes": 0
    },
    {
      "author": "SUPERSAIAN",
      "created_time": "May 20, 2022, 06:11:45 PM",
      "body": "Quote from: ZekiBeyy on May 20, 2022, 01:55:30 PMÖnceki yıllarda bayram kutlamaları çok daha yoğun şekilde kutlanırdı tam bir bayram havası olurdu şehirlerde, genci yaşlısı ellerinde bayraklar sokaklar şenlenirdi. Eskiden kutladığımız coşkulu bayram günlerini özledim 🙂 Bizlere bu ülkeyi ve bu bayramları armağan eden Ulu Önder Mustafa Kemal Atatürk’ü ve silah arkadaşlarına minnettarım. Eski bayramları bende özledim hocam. Okullarda, sokaklarda ne güzel kutlamalar olurdu pozitiflik yayılırdı. Şimdi sokağa cıktığımız zaman kendi vatandaşımızı zor seçiyoruz. 19 Mayıs Atatürk'ü Anma, Gençlik ve Spor Bayramımız kutlu olsun. Bu bayramları güzel ülkemize ve halkımıza armağan eden Mustafa Kemal Atatürk'e her zaman minnettar olacağım.",
      "score": 0,
      "upvotes": 0,
      "downvotes": 0
    },
    {
      "author": "eightdots",
      "created_time": "May 20, 2022, 06:18:10 PM",
      "body": "19 Mayıs, Türk Milleti'nin bağımsızlık ve özgürlük umutlarının inanca dönüştüğü, kurtuluş ateşinin yakıldığı ve aydınlık bir geleceğe olan inancının kuvvetlendiği günün adıdır. Daha hissederek daha inanarak kutluyoruz. 19 Mayıs Atatürk'ü Anma, Gençlik ve Spor Bayramımız kutlu olsun.",
      "score": 0,
      "upvotes": 0,
      "downvotes": 0
    },
    {
      "author": "karabiber",
      "created_time": "May 21, 2022, 06:23:09 PM",
      "body": "Bir milletin kaderinin değiştiği, çetin bir mücadelenin başlangıcı olan ender tarihlerden biridir 19 Mayıs. Bu topraklarda bize özgür yaşamayı, hür iradeyi sağlayan başta Gazi Mustafa Kemal Atatürk ve silah arkadaşları olmak üzere tüm şehitlerimize ve gazilerimize şükranlarımı sunarım.",
      "score": 0,
      "upvotes": 0,
      "downvotes": 0
    },
    {
      "author": "Retro Harmony",
      "created_time": "May 22, 2022, 08:07:05 AM",
      "body": "Bir kaç gün gecikmeli de olsa, bu özel günümüzün anlam ve önemini yitirmemek için çabalamamız gerektiğini belirtmek istiyorum. Atatürk’ü anma, anlama gerekir. Sadece bir resmî tatil değil bu. Atatürk’ün Türkiye’ye hizmetlerini görmemiz, hatırlamamız için, kurtuluş savaşının nasıl başladığını bilmemiz için gereken başlıca tarihlerden birisi. 19 Mayıs tarihimiz kutlu olsun. Atatürk mekanında rahat uyusun inşallah.",
      "score": 0,
      "upvotes": 0,
      "downvotes": 0
    },
    {
      "author": "Phoenix Anka",
      "created_time": "May 22, 2022, 10:02:30 AM",
      "body": "Milli şuuru uyandıran bir hareketin başlangıcı Samsun’da atıldı. 19 Mayıs’ta Bandırma Vapuruyla 9. Ordu müfettişi ünvanıyla aslında kurtuluş mücadelesini başlatan kişileri İstanbul hükümeti adına isyan sayılan hareketleri bastırmak, dağılmayan kolorduları dağıtmak için gönderilip işin sonuna varınca yeni bir devletin temellerini atıp kurtuluş savaşının en büyüğünü gerçekleştirmişti. Atatürk, Samsun’a çıktıktan sonra sırasıyla :- Havza genelgesi,- Amasya Genelgesi,- Erzurum Kongresi,-Balıkesir Alaşehir Kongresi- Sivas kongresi yapılıp Halkı bütünleştirmek ve kurtuluş savaşına hazırlamak için çalışmıştır. Tüm ecdadımızın ruhu şad mekanı cennet olsun.",
      "score": 0,
      "upvotes": 0,
      "downvotes": 0
    },
    {
      "author": "Red Pie",
      "created_time": "May 22, 2022, 12:09:11 PM",
      "body": "Ulu Önder Mustafa Kemal Atatürk ve silah arkadaşlarının bize hediye ettiği bu cennet vatanda isteyen istediği gibi yaşıyorsa, bize bırakılan özgür türkiyenin bize kazandırdıkları şeylerdir bunlar. bu önemli olayların başlangıcı bana göre 19 mayıs 1919’da samsuna çıkıştır. bir milletin kaderini değiştiren hareketti bu çıkış. Atatürk milletin makus kaderini yendi. biz artık bağımsız bir toplumsak bunda atamızın bize en büyük hediyesidir.",
      "score": 0,
      "upvotes": 0,
      "downvotes": 0
    },
    {
      "author": "Ondekinecakabilirim",
      "created_time": "May 22, 2022, 12:43:52 PM",
      "body": "19 Mayıs Atamızın doğum günü olarak da kabul edilir. Atamızın bütün ümidini bıraktığı arkadaşlarımın 19 Mayıs Atatürk'ü Anma, Gençlik ve Spor Bayramı kutlu olsun. Bu sene 103. yılı. Daha nice 103. yıllara Atamızın kurduğu güzel ülkemizde.Geç yazdım yine. Ama yeni gördüm konuyu.",
      "score": 0,
      "upvotes": 0,
      "downvotes": 0
    },
    {
      "author": "kriminall",
      "created_time": "May 22, 2022, 01:00:10 PM",
      "body": "Gazi paşamızın doğum günü, ulu önderimizin bir direnişi başlattığı tarih, Türk milletinin uyandırıldığı tarih, fazla söze gerek yok 1919 yılının 19 mayısında dünyanın en büyük ülkelerine karşı savaşıp kazanılmış, tarihi bireysel çabalarla kazanılmış bir milletin ferdi olarak bu tarihi en büyük coşkuyla kutlamamız gerekiyordu, maalesef coşkular yerini hüzüne bıraktı artık o eski kutlamaları arar olduk,",
      "score": 0,
      "upvotes": 0,
      "downvotes": 0
    }
  ]
}