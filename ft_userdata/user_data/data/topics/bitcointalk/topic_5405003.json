{
  "id": "topic_5405003",
  "title": "merticinak",
  "author": "merticinak",
  "created_time": "July 03, 2022, 09:58:41 AM",
  "content": "Celsius’un 150 Çalışanını İşten Çıkardığı İddia EdildiHaziran ayında platformdaki tüm para çekme işlemlerini duraklattığını açıklayan Celsius Network‘te sular durulmuyor. Şimdi de Celsius’un 150 çalışanını işten çıkardığına dair iddialar gündeme geldi.Celsius Network İşten Çıkarma mı Yaptı?İsrail merkezli web sitesi Calcalist, yaptığı özel haberde Celsius’un 150 çalışanını işten çıkardığını belirtti. 13 Haziran’da aşırı piyasa koşullarını gerekçe göstererek tüm para çekme işlemlerini duraklatan Celsius, o günden beri finansal sorunlarla baş etmeye çalışıyor. Bu doğrultuda şirket, organizasyonel değişiklikler yapmak için yeniden yapılandırma danışmanları ve avukatlar tuttu. Bu kapsamda Celsius, finansal konularda tavsiye almak için Citigroup ile birlikte çalışıyor. Ayrıca, Alvarez & Marsal’ın yeniden yapılandırma danışmanlarıyla da dirsek temasında. Diğer yandan kripto para borsası FTX de Celsius’u satın almak ya da finansal destek sağlamak konusunda bir arayışa girdi. Ancak sonrasında bu sürece devam etmeme kararı aldı. Calcalist, işten çıkarılan işçilerin bir kısmının İsrail’de olduğunu ve Celsius’un konuyla ilgili bir yorum yapmaktan kaçındığını söyledi. Şirketin resmi LinkedIn hesabında, 650 çalışan bulunuyor. Bu çalışanlar New Jersey’de konumlanıyor. Tabii şirketin İsrail ve İngiltere’de de ofislerinin olduğunu belirtmek lazım.Kaynak:BTCHaber",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5405003",
  "comments": []
}