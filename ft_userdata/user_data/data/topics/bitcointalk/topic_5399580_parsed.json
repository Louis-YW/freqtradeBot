{
  "id": "topic_5399580",
  "title": "meser#",
  "author": "meser#",
  "created_time": "May 21, 2022, 07:38:59 AMLast edit: June 23, 2022, 11:04:43 AM by meser#",
  "content": "Araba pazarlamanın vazgeçilmez repliklerinden olan 0'dan 100'e bilmem x saniye çıkar repliğiyle kendime bir challenge yapma fikri geldi aklıma. Tamamen sıfır sermaye ile 100.000 Tl ye ulaşma çabası olacak. Sıfır sermaye derken tam anlamıyla sıfır sermaye olacak. Bugün saat 14'de 3-4 saatliğine bir evin eşyalarının taşınması için yardıma gideceğim bu iş için 100 Tl gibi bir ücret alacağım. Bu bilek gücüyle ortaya konulmuş ilk kazanç olacak bu süreçte. Akabinde bu sermayeyi belirli kazançlar için kullanacağım. Tabi bu challenge'ı elinde hiç sermayesi veya elektronik aygıtı olmayan birisi gibi yapacağım. Yani para kazanacak yavaş yavaş telefon, bilgisayar, ledger, vınn gibi ürünleri alacak zaman içerisinde bunları yükseltecek ve maceranın sonunda 100.000 Tl gibi sonuca ulaşmaya çalışacağım. Tabi bunun için sanal ortamda amelelikten tutun, makale yazmaya, video hazırlamaya, airdrop ve bountyleri kovalamaya kadar herşeyi yapacağım. Sermaye içerisinden anlık olarak cazip gördüğüm anlık al sat, aracılık gibi işlemler için kullanımda sağlayacağım.Tabi hiçbirşeyi olmamış birisi gibi yapacağım için hali hazırda elimin altında bilgisayarım, telefonum ve internetim mevcut. Bu cihazları kullanacağım ancak saatlik kullanımı internet kafe minvali 2.5 tl gibi bir ücreti bağışlayacağım. Örnek olarak bu hafta 10 saatimi bu challenge için bilgisayarda kullandıysam 25 TL'yi @Lachrymose hocamızın ön ayak olduğu https://bitcointalk.org/index.php?topic=5397619.0 Zafer Partisine bağışta bulunacağım. Kazandıkça internet işlerini takip edebileceğim 200-300 tl'lik eski bir telefonla, 300-400 liraya internete girip office uygulamalarını kullanabileceğim bilgisayar gibi ürünleri alacak zaman içerisinde bunları bütçenin el verdiği şekilde daha iyilerine yükselteceğim. Tabi bu işlere zaman ayırırken Pomodoro tekniğini kullanarak tam anlamıyla yapacağım işe odaklanacağım ki daha verimli olsun. BAŞLANGIÇ SERMAYESİ: 100 ₺ALIŞVERİŞ LİSTESİ-Telefon-Bilgisayar -Vınn-LedgerBaşlangıç tarihi: 22.05.2022Gelir Tablosu* 100 TL ev taşımadan gelen ücret (21.05.2022)* 37.5 TL 50 gmail hesap açımının yarısı ( 22.05.2022 iş alımı - 23.05.2022 ödeme alımı) * 37.5 TL 50 gmail hesap açımının kalan yarısı ( 22.05.2022 iş alımı - 24.05.2022 ödeme alımı) * 540 tl 54 yorum ücreti (03.06.2022)* 1090 tl 109 adet yorum ücreti (23.06.2022)Gider Tablosu* 5 TL internet kafe bağış ücreti / 16:00-18:00 arası kullanım 22.05.2022* 7.5 TL internet kafe bağış ücreti / 15:00-18:00 arası kullanım 23.05.2022* 7.5 TL internet kafe bağış ücreti / 15:00-18:00 arası kullanım 24.05.2022* 30 TL internet kafe bağış ücreti / 01-02-03.06.2022 tarihlerinde günlük 4 saat kullanım ücreti* 35 TL internet kafe bağış üceti / 19-20-21-22-23.06.2022 arası toplam 14 saat kullanım ücreti1.Gün / 22.05.2022Başlangıçlar hep zorlu olur derler ya birazcık öyleydi. Sonuç olarak birçok fırsat ve olasılıklar mevcut olduğu için ne yapsam nereye baksam karmaşası beni bekliyordu. Bugün saat 16.00 ve 18.00 arası interneti kullanmaya karar verdim. Eldeki sermaye azalmadan bir an önce nakit girişi sağlamam gerektiğinden hızlı sonuç verebilecek ilanlara baktım. Tabi telefonunuzdan ve bilgisayarınızdan birkaç saatinizi ayırarak 100lerce tl kazanma ilanlarını kaale almadım bile  Bionluk sayfasında bir üyelik açtım. Birçok webmaster forumunu inceledim üyelik oluşturdum. Aktif ilanları inceledim. Pasif halde olan daha önce verilen iş ilanlarını inceledim. Başlangıç düzeyi olarak hızlı bir şekilde kazanç elde edebileceğim işler genellikle amelelik üzerine. Diğer ilanlar için belirli bir bilgi ve deneyim gerekmekte. Bir tane arkadaş ile anlaşma sağladım kendisine 50 tane gmail hesabı oluşturmam karşılığında 75 tl alacağım. Tabi bunları kendimde satışa koyabilirim ancak satış süresi fazla vaktimi alacağından şimdilik sermayeyi belirli bir miktara arttırana kadar sadece kazanca odaklanacağım. Kendisine teslim için 3 gün müddet istedim. Tüm enerjimi şuan bu işe harcayarak fırsatları kaçırmak istemiyorum. Bunların dışında niş alanları araştırdım ilanlardan bunlarla ilgili sosyal medya hesapları hazırlayarak içerik hazırlayacağım. Bunları hazır blog sayfası gibi adsense'e gebe sitelerle takas için kullanacağım. Ayrıca şuanda birçok pdf ve eğitim setleri indirdim. Adsense, sosyal medya platformlarını efektif kullanma, içerik hazırlama şeklinde. Sadece ağacı kesmeye çalışmayıp kullandığım baltayı da bileyleyeceğim. Bugün kesin kazanç yok ancak potansiyel bir kazanca sahibim. Gitti 1 gün...2.Gün / 23.05.2022İkinci gün birazcık daha az istekle oturdum bilgisayarın karşısına. Malum 100.000 deyince insanın gözleri parlıyor ancak cebe bakınca 95 tl olunca aman tanrım diyorsunuz  Zaferler adım atamayacak haldeyken koşarsan sana gelir dedim ite kaka tekrar oturdum. Öncelikle forumlardaki mesaj kutumu, mail hesabımı ve forumların ilan panolarını inceledim. Birkaç geri dönüş olmuştu eskiden ilan verenlerden bunlardan bir tanesiyle 10 ilana 15 er yorum şeklinde anlaştım. Tanesi 10 tl'den olacak ve platforma üyelikleri kendim açacağım gmail şeklinde. 1500 tl gibi gözükse de bugün 5 taneyi sıkıla sıkıla yapabildim yani ortalama 30 günümü alacak. Risklerden bir tanesi ise yaptığım yorumların sisteme düşmesi gerekmekte. Düşmeme ihtimali de var ancak yüzde kaç olacak bunu bir ayın sonunda göreceğiz. Ayrıca dünden almış olduğum 50 gmail hesabında ise 5-6 hesapta bir modemi resetleme ihtiyacı duydum. Daha sonrasında ise birçok mobil test sitelerinden de farklı cihazlar kullanarak faydalandım. Bugün 30 tanesini bitirdim. 25 tanesini teslim ettim ve ödememi bekledim ve yarım saat geçmeden ödememin yarısını aldım. Bu önemliydi dolandırılmam pek olası değildi kullandığımız forumdan ötürü ancak yine de işi sağlama alıp birazda şevklenmek istedim. 3 saati bu şekilde harcadım yani iki günde 5 saatlik bir uğraş ve 37.5 tl giriş. Bakalım ne zaman bu angarya işlerden kurtularak biraz daha az uğraşla daha fazla kazanç sağlayabilecek bir fırsat yakalayacağım göreceğiz. 3.Gün / 24.05.2022Sevgili günlük bugün çok sıkıcı geçti. Yeni iş alamadım ne bir geri dönüş olmuştu ne de yapabileceğim bir iş ilanı. Bende oturdum gmail hesabı ve yorum işine yoğunlaştım. Gmail hesaplarını bitirip teslim ettim ve paranın kalan kısmını aldım. 20 tane yorum yaptım ama hatlar fena karıştı ben kimim nasıl geldim buraya napıyorum falan filan   Şuana kadar 25 yorum oldu ve dünden yaptıklarımdan 4ü sisteme düştü. Bakalım yarın ne kadar düşecek. Bugünlük bu kadar çünkü saçma bir okul sistemi tüm enerjimi sömürdü. Ha bu arada 2.5 saat harcadım bugün ve 3 saate fixleyip 7.5 gider oldu.4-5-6.Gün / 01,02,03.06.2022Bir fuarda 5 gün için iş teklifi geldiğinden foruma ve bu projeme belirli bir süre zaman ayıramamıştım. Aslında beni soğutur diye düşünmüştüm o yoğunluktan sonra ancak düşündüğüm gibi olmadı çünkü fuarda tanıştığım insanlarla çay sigara muhabbetleri yaptığım zamanlarda adamların nasıl bir finansal özgürlüğe sahip olduğunu görünce daha da bir şevke geldim. Projemin gidiş şeklinde ciddi bir değişikliğe gitmeye karar verdim. Bu da tamamen kazanılan gelirlerin pasif gelir getirebilecek şekillerde yatırımlara dönüştürülmesi şeklinde oldu. Bunun içinde ilk olarak niche youtube kanalı satışlarını inceliyorum.İşe geri döndüğümde yaklaşık olarak günlük 20 tane yorum atarak toplamda 85 adet yorum girişi yapmış bulundum. Şuanda yayında olan yorum sayısı 54 oldu ve arkadaştan ödeme talebinde bulundum. Malum iş bitmeden ödeme almak lazım değilse bu hammallığa kafayı yerdim dolandırılmış olsaydım  Şuanda letgo ve sahibinden android ikinci el bir telefon alarak saatlik 2.5 ücretten feragat ederek hedeflerde ilk başarıyı sağlamak istiyorum.  7-8-9-10-11. gün / 19,20,21,22,23.06.2022Mezuniyetti evi toplamaydı şuydu buydu derken forumdan birazcık uzaklaşmış olsamda son almış olduğum iş için 14 saat ayırabildim son 5 günde ve işi tamamladım. Toplamda 163 yorum yayınlanmış olup 1630 tl bir işten kazanmış oldum. Bir iki günlük dinlenmenin ardından tekrardan iş aramaya devam edeceğim ve şuana kadar yapmış olduğum sermayeyi katlayabilecek fırsatlar kovalamaya çalışacağım.",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5399580",
  "comments": [
    {
      "author": "verbakalim",
      "created_time": "May 21, 2022, 07:50:17 AM",
      "body": "Öncelikli olarak işin hayırlı uğurlu ve kolay olsun. Çıktığın yol çetin heleki şu anki bulunduğumuz ortamda. Okuyunca yazdıklarını aklıma Ruhsati babanın bir şiiri geldi on seninle paylaşayım en azından bir kere dinle. Yeniden kolay gelsin.https://www.youtube.com/watch?v=oZjAxrJ_70EBu Kadar Parayı Sana Kim VerdiBeri gel beri gel gözümün nuruBu kadar parayı sana kim verdiBazı fukaraya bulma kusuruMesti kundurayı sana kim verdiBazı fukaraya bulma kusuruBu kadar parayı sana kim verdiAnandan doğanda kürkün var mıydıÜryan gelmedin mi börkün var mıydıTorba torba mecidiyen var mıydıTükenmez parayı sana kim verdiTorba torba mecidiyen var mıydıBu kadar parayı sana kim verdiKuş tüyü döşekte yattın uzandınGünde yüz bin türlü giydin özendinAferin aklına, sen mi kazandınBu tumbu* tarlayı sana kim verdiAferin aklına, sen mi kazandınBu kadar parayı sana kim verdiDinle Ruhsatî'yi ne diyem sanaSana bir öğüttür sanma ki çeneÇalışmayla verse verirdi banaBu köşkü sarayı sana kim verdiÇalışmayla verse verirdi banaBu kadar parayı sana kim verdiRuhsati",
      "score": 0,
      "upvotes": 0,
      "downvotes": 0
    },
    {
      "author": "yenerbatmaz",
      "created_time": "May 21, 2022, 08:13:32 AM",
      "body": "Dün aklima geldi benim Honda ile biraz gaza yüklendim kadrana baktım 64 oldu 2-3 saniye sürdü. Acaba dedim 100 'e kaç saniye de çıkar diye düşündüm ama ilk fırsatta uygulayacağım..Sizin mesele ise 100 TL ile almak istediğiniz şeyleri alabilmek. Umarım kısa sürede olur ama bunun için btc önce yukarı yönlü gitmeli sonra altlar takip etmeli ki piyasalar şenlensin yoksa cok zor. 10 TL lik luna da şansını dene istersen hocam belki kurtarırlar buradan 2-3 sıfır silse senin hedef olur gibi😄",
      "score": 0,
      "upvotes": 0,
      "downvotes": 0
    },
    {
      "author": "RaltcoinsB",
      "created_time": "May 21, 2022, 08:30:28 AM",
      "body": "Hocam 100 TL ile başlayıp 100 bin lira yapma challenge sağlam bir challenge olmuş paranızı 1000 kat arttırmayı bakalım başarabilecek misin ara sıra şu gelirler şu kadar eklendi güncel bakiye şu kadar diye konuya eklemeler yapabilirsiniz belki bir bağış hesabı oluşturursanız başlangıç için sermaye maksatlı bağış bile alabilirsiniz",
      "score": 0,
      "upvotes": 0,
      "downvotes": 0
    },
    {
      "author": "meser#",
      "created_time": "May 21, 2022, 08:39:45 AM",
      "body": "Quote from: yenerbatmaz on May 21, 2022, 08:13:32 AMDün aklima geldi benim Honda ile biraz gaza yüklendim kadrana baktım 64 oldu 2-3 saniye sürdü. Acaba dedim 100 'e kaç saniye de çıkar diye düşündüm ama ilk fırsatta uygulayacağım..Sizin mesele ise 100 TL ile almak istediğiniz şeyleri alabilmek. Umarım kısa sürede olur ama bunun için btc önce yukarı yönlü gitmeli sonra altlar takip etmeli ki piyasalar şenlensin yoksa cok zor. 10 TL lik luna da şansını dene istersen hocam belki kurtarırlar buradan 2-3 sıfır silse senin hedef olur gibi😄Aslında mesele hocam bir dayınız bir amcanız veya mısırda ölen hiç tanımadığınız halanızdan miras kalmadan neler yapabilirsiniz onun deneyimlemesi. Hiç kimse sınırlarını tam anlamıyla zorlamadan limitini sınırını bilemez. Bende bu şekilde hiçbirşeyim yokmuşcasına kendimi zorlayarak adım adım bir düzen kurmak istiyorum. Evet dediğiniz gibi bugün bazı coinlere tokenlara 10'ar lira atsam birkaç seneye binlerce liram olabilir ancak cebinde olmayanın bir hükmü yoktur. Saatliği 2.5 tl internet ücretiyle 100 tl demek 40 saat eder. Şuanda asgari ücretle çalışan birisi 22,24 TL saatlik asgari ücret alıyor. Yani 40 saate vurursak bunu 889.6 TL ediyor. Potansiyel olarak şuanda sermaye ile 1000 TL ekside başlamış gibiyim. Bakalım haftalık aylık olarak güncellemelerle bu durum ne olacak. En en kötü güzel deneyimler kazanmış olacağım. Sosyal medya platformlarına veya saçma oyunlara zaman ayırmak yerine böyle birşey yaparak geleceğimde neleri değiştirmiş oalcağım onu göreceğiz   Quote from: RaltcoinsB on May 21, 2022, 08:30:28 AMHocam 100 TL ile başlayıp 100 bin lira yapma challenge sağlam bir challenge olmuş paranızı 1000 kat arttırmayı bakalım başarabilecek misin ara sıra şu gelirler şu kadar eklendi güncel bakiye şu kadar diye konuya eklemeler yapabilirsiniz belki bir bağış hesabı oluşturursanız başlangıç için sermaye maksatlı bağış bile alabilirsiniz Kanye Abimizinde dediği gibi: https://www.youtube.com/watch?v=GzlKja1ySzo Eğer denemezsem bilemeyeceğiz başarılı bir deneme mi olacak yoksa başarısız mı  Günlük haftalık aylık olarak güncellemeleri paylaşacağım hocam tabiki de. Bağış kabul etmeyi düşünmüyorum ancak angarya olarak düşündüğünüz şeyleri iş olarak kabul edebilirim. Sonuç olarak bu girişim sanal mecrada 1'i 1000 etme çabası buna harcayacağım her dakika kıymetli olacak boşa geçen bir dakika yerine birkaç tl girmesi daha mantıklı olur",
      "score": 0,
      "upvotes": 0,
      "downvotes": 0
    },
    {
      "author": "Retro Harmony",
      "created_time": "May 21, 2022, 12:18:58 PM",
      "body": "Aslında güzel bir deneme olmuş. 100 liradan 100 bin liraya kadar çıkabilirsen, yapamazsın diyecek onlarca kişiye verilmiş en güzel cevabı vermiş olacaksın meser#. Bu çalışmanda başarılar dilerim. Ben okuyunca 100 lira ile yatırım yaparak 100 bin TL yapabilecek miyim dediğini zannetmiştim. İmkansıza yakın çünkü sadece yatırımla 100 lirayı 100 bin lira yapmak.",
      "score": 0,
      "upvotes": 0,
      "downvotes": 0
    },
    {
      "author": "karabiber",
      "created_time": "May 21, 2022, 06:19:12 PM",
      "body": "Sert bir challenge olacak. Pes etmezsen neden olmasın. Amerikada buna hustle derler. Her an her yerden paranın kokusunu almalısın. Önüne gelen bütün ticari fırsatları 1 tl bile kazanacak olsan kaçırmamalısın. Bu yolda başarılar. Umarım hedeflediğin sayıya ulaşırsın. Burayı da günlük gibi tutarsan belki bizlere de ilham olursun.",
      "score": 0,
      "upvotes": 0,
      "downvotes": 0
    },
    {
      "author": "Lachrymose",
      "created_time": "May 21, 2022, 07:30:00 PM",
      "body": "Hayırlı olsun meser süper bir challenge olmuş. Yerinde olsam bağış olayını iptal ederdim, bu haliyle tam survival mod olmuş .",
      "score": 0,
      "upvotes": 0,
      "downvotes": 0
    },
    {
      "author": "meser#",
      "created_time": "May 21, 2022, 07:58:47 PM",
      "body": "İyi dileklerini belirten tüm hocalarıma canı gönülden teşekkür ederim  Quote from: Lachrymose on May 21, 2022, 07:30:00 PMHayırlı olsun meser süper bir challenge olmuş. Yerinde olsam bağış olayını iptal ederdim, bu haliyle tam survival mod olmuş .Aslında hocam tamda yapmak istediğim şey survival mod olsun istiyorum. Belki Arif'in mençıstıra attığı golü ararken birisi buraya düşmez ama bazılarına bir telefonla bile internet ortamında geleceğini inşa edebileceklerini göstermek istiyorum. Telefona bile erişimi olmayan birisi bile internet kafeye giderek ortalama kaç saatte işini görebilecek bir telefonu alabileceği görecek. Telefonla belki DDR2 işlemcili bir bilgisayar toplayacağım ve bununla saatler sürse bile daha iyi bir bilgisayar toplamanın ne kadar zaman aldığını göstereceğim. Ve bunları nasıl yaptığımı şeffaf bir şekilde burada günlük gibi paylaşacağım. Bağış konusunda bu şekilde düşünmemin sebebi bu miktarı ne kadar yaparsam yapayım emeklilik fonu gibi düşüneceğim. Ölüm kalım düğün seyran gibi çok önemli durumlar ortaya çıkmadıkça dokunmayacağım. Yani ne cepten içeri gireceğim ne de dışarı çıkacağım alman usulü bir challenge fonu gibi  Belki yarın birisi bu challenge'ın farklı varyasyonlarını yapacak daha başka şeylerle ilham olacağız.",
      "score": 0,
      "upvotes": 0,
      "downvotes": 0
    },
    {
      "author": "ZekiBeyy",
      "created_time": "May 22, 2022, 09:22:00 AM",
      "body": "Hayırlı olsun güzel bir hedef koymuşsun kendine. Hedefiniz doğrultusunda çalışırsanız hedeflerinizi gerçekleştireceğinizi düşünüyorum. Umarım hedefinizi hedeflediğiniz süreden önce gerçekleştirirsiniz, piyasaların şimdi durgun zamanları hareketli zamanlarda projeler etkinler ardı ardına geliyor şimdiden başarılar diliyorum.",
      "score": 0,
      "upvotes": 0,
      "downvotes": 0
    },
    {
      "author": "Red Pie",
      "created_time": "May 22, 2022, 12:14:20 PM",
      "body": "Merak ediyorum 100 tl ne kadar sürede 100 bin tl olacak. size güveniyorum hocam ve takip ediyorum bakalım ne kadar sürede bunu başaracaksın. yetişkin bir meser için benim tahminim 157 günde 100 bin lira para biriktirebileceğiniz. sürprizi büyük yapacaksınız. bu arada eldeki birikimi de farklı yatırımlarla katlamaya da çalışırsınız herhalde",
      "score": 0,
      "upvotes": 0,
      "downvotes": 0
    },
    {
      "author": "kriminall",
      "created_time": "May 22, 2022, 01:06:40 PM",
      "body": "Çok iyi bir fikir, çok iyi bir challange olmuş hocam, umarım bu fikrinizden çabuk vazgeçmezsiniz, Türkiye’de 100 bin lira şu an büyük para gibi olmasa da, bu kadar çok birikimi sağlayabilirseniz buradaki herkesi bir şekilde motive etmiş olursunuz, benim en büyük sorunum para biriktirememek mesela, belki ben de gaza gelip kendi kendime bir challange yaparım",
      "score": 0,
      "upvotes": 0,
      "downvotes": 0
    },
    {
      "author": "meser#",
      "created_time": "May 22, 2022, 04:05:41 PM",
      "body": "İyi dilekleriniz için çok ama çok teşekkür ederim. Vira bismillah dedik ilk günü tamamladık ve günlüğü de yazmaya başladık. Evet 100.000 lira artık ne yazık ki hiçbirşey. Ancak 100.000 liraya ulaşırken belki birçok potansiyel binlerce liralık iş fırsatı yakalayacağım. Oturduğumuz yerden ne yazık ki ilham perisi gelmiyor. @Red Pie hocam benim hedefim biraz daha yukarılardaydı bu sene bitmeden bu paraya ulaşmayı hedefliyordum ancak senden gelen 157 gün teklifi ile ilk hedefim bu şekilde olsun bakalım. Kim bilir belki 157 olmaz 57 olur",
      "score": 0,
      "upvotes": 0,
      "downvotes": 0
    },
    {
      "author": "execijutiere",
      "created_time": "May 22, 2022, 04:18:51 PM",
      "body": "Başarılar meser#.Umarım istediğin gibi gider",
      "score": 0,
      "upvotes": 0,
      "downvotes": 0
    },
    {
      "author": "verbakalim",
      "created_time": "May 23, 2022, 01:04:19 PM",
      "body": "Quote from: meser# on May 22, 2022, 04:05:41 PMİyi dilekleriniz için çok ama çok teşekkür ederim. Vira bismillah dedik ilk günü tamamladık ve günlüğü de yazmaya başladık. Evet 100.000 lira artık ne yazık ki hiçbirşey. Ancak 100.000 liraya ulaşırken belki birçok potansiyel binlerce liralık iş fırsatı yakalayacağım. Oturduğumuz yerden ne yazık ki ilham perisi gelmiyor. @Red Pie hocam benim hedefim biraz daha yukarılardaydı bu sene bitmeden bu paraya ulaşmayı hedefliyordum ancak senden gelen 157 gün teklifi ile ilk hedefim bu şekilde olsun bakalım. Kim bilir belki 157 olmaz 57 olur  Yaklaşık dört yıl önce oğlum için aldığım fiat palio 2005 aracı geçtiğimiz hafta 100 000 tl ye sattım. Bunu 24 000 tl ye almıştım. Sen bu 100 000 tl kazanma işinde ne kadar 100 000 e yaklaşırsan başladığın zamanki 100 000 tl den o kadar uzaklaşmış oluyorsun. Daha doğrusu sen ona yaklaştıkça o senden uzaklaşıyor. Bakalım sen onu yakalaya bilecek misin. Bence bu günlerdeki kurlarla ilgili olarak bir başlangıç belirle kendine.Bu gün için mesela d Alış = 15,73 d satış = 16,02 gibi vakıfbank",
      "score": 0,
      "upvotes": 0,
      "downvotes": 0
    },
    {
      "author": "mandown",
      "created_time": "May 23, 2022, 01:45:06 PM",
      "body": "100.000 tl'nin büyük bir para olduğu bir gerçek ancak günümüz şartlarında çalışarak kazanılamayacak kadar da büyük bir para konumuna gelmiş durumda. Bu arada cesaretine hayran kalmış durumdayım helal olsun yolun açık olsun",
      "score": 0,
      "upvotes": 0,
      "downvotes": 0
    },
    {
      "author": "meser#",
      "created_time": "May 23, 2022, 04:04:44 PM",
      "body": "Quote from: verbakalim on May 23, 2022, 01:04:19 PMQuote from: meser# on May 22, 2022, 04:05:41 PMİyi dilekleriniz için çok ama çok teşekkür ederim. Vira bismillah dedik ilk günü tamamladık ve günlüğü de yazmaya başladık. Evet 100.000 lira artık ne yazık ki hiçbirşey. Ancak 100.000 liraya ulaşırken belki birçok potansiyel binlerce liralık iş fırsatı yakalayacağım. Oturduğumuz yerden ne yazık ki ilham perisi gelmiyor. @Red Pie hocam benim hedefim biraz daha yukarılardaydı bu sene bitmeden bu paraya ulaşmayı hedefliyordum ancak senden gelen 157 gün teklifi ile ilk hedefim bu şekilde olsun bakalım. Kim bilir belki 157 olmaz 57 olur  Yaklaşık dört yıl önce oğlum için aldığım fiat palio 2005 aracı geçtiğimiz hafta 100 000 tl ye sattım. Bunu 24 000 tl ye almıştım. Sen bu 100 000 tl kazanma işinde ne kadar 100 000 e yaklaşırsan başladığın zamanki 100 000 tl den o kadar uzaklaşmış oluyorsun. Daha doğrusu sen ona yaklaştıkça o senden uzaklaşıyor. Bakalım sen onu yakalaya bilecek misin. Bence bu günlerdeki kurlarla ilgili olarak bir başlangıç belirle kendine.Bu gün için mesela d Alış = 15,73 d satış = 16,02 gibi vakıfbank  Aslında hocam böylesi benim daha çok işime gelmez mi daha da kısalır challenge'ı bitirmem  Şakası bir yana tabiki de hocam Türkiye'de yatırımın ilk kurallarından birisi olan paranı TL'de tutmama kısmını bende uygulayacağım. Belirli bir sermayeye ulaştığımda bankada açacağım döviz birimlerinde tutacağım bu meblayı. Onun dışında bu challenge hiçbirşeyim yok birikimim yok dayım yok Ankara'da diyebilecek olanlara aslında hiçte zor olmadığını göstermek  Planlarımın arasında tabiki de dövize dayalı işlerde bulunmakta var daha öncelerinde bahsettiğim gibi adsense gelirleri alabileceğim kurulu web sitelerine takasa girebileceğim hizmetler ve çıktılar oluşturma fikirlerim var. Orada TL olarak belirtmem sadece bir hedef bununla sınırlı kalmayacağım 100K ya ulaştığım günün gecesinde hasatı bir gecede pavyonda yiyen çiftçi dayılar gibi gömmeyeceğim  Şuanda 100K TL 6.330 dolar civarlarında ve bu meblaya ulaştığımda rahatlıkla amazon gibi sistemlerde tedarik sermayesi olarak kullanabilirim de. Dipnot: 2 günde gelmiştir günlüğümüze arkadaşlar",
      "score": 0,
      "upvotes": 0,
      "downvotes": 0
    },
    {
      "author": "meser#",
      "created_time": "June 23, 2022, 11:12:13 AM",
      "body": "İlk ayın sonu güncellemesini paylaşayım  Toplamda 34 saatlik bir çalışmanın sonucunda kazanç 1720 TL olarak gözükmekte. Saatlik olarak ise 50 tl ye tekabül ediyor ki gayet güzel bir mebla ek iş diyebileceğimiz bir girişim için. Hedefin %1.7 lik kısımına ulaşmış bulunmaktayım. Artık okul derdi de aradan çıktığına göre birazcık hızlanabilirim",
      "score": 0,
      "upvotes": 0,
      "downvotes": 0
    },
    {
      "author": "RaltcoinsB",
      "created_time": "June 23, 2022, 11:30:04 AM",
      "body": "Quote from: meser# on June 23, 2022, 11:12:13 AMİlk ayın sonu güncellemesini paylaşayım  Toplamda 34 saatlik bir çalışmanın sonucunda kazanç 1720 TL olarak gözükmekte. Saatlik olarak ise 50 tl ye tekabül ediyor ki gayet güzel bir mebla ek iş diyebileceğimiz bir girişim için. Hedefin %1.7 lik kısımına ulaşmış bulunmaktayım. Artık okul derdi de aradan çıktığına göre birazcık hızlanabilirim  Hadi bakalım meser ne kadar ileri gidebileceksin merakla bekliyorum ayağına daş değmesin yiğenüm  günlük kazanç olarak düşük görünse de bir yerden sonra kartopu etkisiyle daha hızlı şekilde 100 bin liraya ulaşırsın diye düşünüyorum güzel bir çelınc olmuş okuması keyif veriyor",
      "score": 0,
      "upvotes": 0,
      "downvotes": 0
    },
    {
      "author": "execijutiere",
      "created_time": "June 23, 2022, 01:42:45 PM",
      "body": "Quote from: meser# on June 23, 2022, 11:12:13 AMİlk ayın sonu güncellemesini paylaşayım  Toplamda 34 saatlik bir çalışmanın sonucunda kazanç 1720 TL olarak gözükmekte. Saatlik olarak ise 50 tl ye tekabül ediyor ki gayet güzel bir mebla ek iş diyebileceğimiz bir girişim için. Hedefin %1.7 lik kısımına ulaşmış bulunmaktayım. Artık okul derdi de aradan çıktığına göre birazcık hızlanabilirim  Saatlik 50 türk lirası gayet fena olmayan bir ödeme. Memurlar bile o kadar almıyor @meser# hocam Ki bu belirttiğiniz üzere ek işmiş. Bence kısa bir sürede bu parayı toplayacağınıza eminim. Artık ders derdi de kalmadığına göre bütün yükünüzü bu tarafa aktarmanızda sıkıntı olmayacaktır. En kısa sürede hedefinize ulaşmanız dileğiyle.",
      "score": 0,
      "upvotes": 0,
      "downvotes": 0
    }
  ]
}