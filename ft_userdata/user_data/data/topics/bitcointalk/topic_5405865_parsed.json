{
  "id": "topic_5405865",
  "title": "karabiber",
  "author": "karabiber",
  "created_time": "July 11, 2022, 09:04:35 AM",
  "content": "Konya’da yaşanan vahim ve üzücü olaydan sonra bir hastane vakası da Adana’dan. Hekim Birliği Sendikası, Adana Çukurova Devlet Hastanesi acil servisinde yaklaşık 50 kişilik bir grubun baskını sonrası can güvenliği tehlikeye giren hekimlerin iş bıraktığını bildirdi.Sendikanın Twitter hesabından Adana Emniyeti, Emniyet Genel Müdürlüğü ve Sağlık Bakanı Fahrettin Koca’nın hesapları etiketlenerek şunlar yazıldı: “Adana Çukurova Devlet Hastanesi Acil Servis, yaklaşık 50 kişilik bir grubun basması sonucu çalışamaz hale gelmiş, can güvenliği olmayan hekimlerimiz, can güvenliği sağlanana ve yazılı beyanı tebliğ edilinceye kadar hizmetten çekilmiştir.”Kaynak: https://www.diken.com.tr/adanada-acil-servisi-50-kisilik-grup-basti-hekimler-hizmetten-cekildi/",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5405865",
  "comments": [
    {
      "author": "Retro Harmony",
      "created_time": "July 11, 2022, 09:13:24 AM",
      "body": "Bu devlet hastanelerinde çalışan doktorların çektiği nedir böyle allahınızı severseniz? İnsanlar ölmesin diye uğraşan bir meslek grubununun öldürülmesine veya acı çektirilmesene, işlerinin yapmasının engellenmesine karşıyım. Sağlık grubu çalışanlarına saygıyı ihmal etmememiz lazımken bu insanlara sahip çıkmıyoruz, öldürüyoruz, küstürüyoruz.",
      "score": 0,
      "upvotes": 0,
      "downvotes": 0
    },
    {
      "author": "ajanwalker",
      "created_time": "July 11, 2022, 09:26:00 AM",
      "body": "Devletimiz önlemini almazsa daha çok vahim olaylar yaşanır. Doktorlar yarın birgün can güvenliğimiz yok deyip  işi bırakırsa hastaneler iyiden iyiye doktorsuz kalır..Sağlam ve uygulanan bir yasa bu tür olayların önüne geçer bence.",
      "score": 0,
      "upvotes": 0,
      "downvotes": 0
    },
    {
      "author": "Retro Harmony",
      "created_time": "July 11, 2022, 09:46:54 AM",
      "body": "Quote from: ajanwalker on July 11, 2022, 09:26:00 AMDevletimiz önlemini almazsa daha çok vahim olaylar yaşanır. Doktorlar yarın birgün can güvenliğimiz yok deyip  işi bırakırsa hastaneler iyiden iyiye doktorsuz kalır..Sağlam ve uygulanan bir yasa bu tür olayların önüne geçer bence. Yakında olacak olan o ama ona da çare bulurlar. Her ile bir tıp fakültesi açarlar ilk 10 bin yerine ilk 50 bin öğrenciyi alırlar tıp ayak altına iner. Yine de şu kadar doktorumuz var diye övünürler. Ne de olsa doktorlar da sayıdan ibaret. Bu yüzden onlara kalırsa çözüm basit. Eldeki kalifiye doktorları tutmamız lazımken onların yurtdışına gidişlerine ön ayak oluyorlar resmen.",
      "score": 0,
      "upvotes": 0,
      "downvotes": 0
    },
    {
      "author": "Red Pie",
      "created_time": "July 11, 2022, 11:24:00 AM",
      "body": "Türkiye’de muz cumhuriyeti görüntülerine sebep olan bir görüntü bu. hastane basmak ne demek ya allah için hangi ülkede, hangi yüzyılda yaşıyoruz. ülkelerin en büyük sorunları sağlık sektöründeki başarısızlıkken dünyada en iyi olan doktorlara sahibiz diye övünmemiz gerekirken birileri hastane basar, birileri doktor öldürür, birileri hemşire bıçaklar. bizim ülkemize sağlık sistemi fazla. keşke hepsi paralı olsa da tıpış tıpış doktorlara gelseler.",
      "score": 0,
      "upvotes": 0,
      "downvotes": 0
    },
    {
      "author": "LGD2Business",
      "created_time": "July 11, 2022, 03:24:04 PM",
      "body": "Doktorlar ülkeden kaçmakta sonuna kadar haklı her gün başka bir saçma sapan olay oluyor. Ne yeterli maaş alıyorlar ne doğru düzgün çalışma saatleri var ne insanca muamele görüyorlar. Her gün çeşit çeşit insanla uğraşıyorlar ve buna rağmen ülkeyi yöneten şahıs giderlerse gitsinler diye yüzsüzce açıklama yapıyor. Baştaki böyle olunca halk da böyle şeyler yapıyor tabi. Umarım bir an önce bunlardan kurtuluruz da doğru düzgün yasa yapabilecek bir irade başa gelir şu iflas etmiş sağlık sistemini baştan aşağı düzenler.",
      "score": 0,
      "upvotes": 0,
      "downvotes": 0
    },
    {
      "author": "ILuckyGuyI",
      "created_time": "July 11, 2022, 04:03:23 PM",
      "body": "Bu ruh hastalarına artık bir dur demenin zamanı gelmedi mi? Sağlık Bakanlığı neden hala önemli bir şey olmamış gibi takılıp sadece üzüntü mesajı falan paylaşıyor? Bu olayların önüne geçebilecek tek bir kurum var o da Sağlık Bakanlığı. Fahrettin Koca şimdi sağlam bir önlem almayı düşünmüyorsa daha ne zaman alacak acaba. Bu cahil zihniyet sürekli mafya gibi hastane basıp doktorlara şiddet uygulamaya, canlarına kastetmeye devam ediyor. Bu olaylar ülkenin dört bir yanında olmaya başladı. Bunlara bu cesaretin verilmemesi için derhal bir şeyler yapılmalı.",
      "score": 0,
      "upvotes": 0,
      "downvotes": 0
    },
    {
      "author": "Balmain",
      "created_time": "July 11, 2022, 05:08:43 PM",
      "body": "Dönüştürüceksin sağlık sistemini tamamen özel sektöre fiyatları da ona göre artıracaksın önce. Bir daha doktora saygısızlık yapabiliyorlar mı gerçi hiç bir yaptırımı olmadığı için gene yaparlar iflah olmazlar. 50kişi toplayıp hastane basmak nasıl bir eylemdir hangi yüzyılda yaşıyoruz bunlar sağlıkcı Annene, Babana bakıyorlar tedavi ediyorlar. Dediğim gibi tamamen özel sektöre dönüşse sorun oldukça azalır ama hukuksuzluktan dolayı problem çözülmez problemin asıl sorunu hukuksuzluktur, işleyişsizliktir.",
      "score": 0,
      "upvotes": 0,
      "downvotes": 0
    },
    {
      "author": "mandown",
      "created_time": "July 11, 2022, 06:07:14 PM",
      "body": "Ülkenin en tepesindeki adam bunları hedef göstermedi mi? Kimse sesini çıkarmadı sonuçta bu.Hak hukuk vs ülkede olmayınca artık herkez kendi çözümünü üretmeye çalışıyorÇözüm basit bu gibi durumları yapanları sağlık sisteminden tamamen çıkartacaksin",
      "score": 0,
      "upvotes": 0,
      "downvotes": 0
    },
    {
      "author": "emrecemsan",
      "created_time": "July 11, 2022, 08:42:19 PM",
      "body": "Bu magandalığın da bir sonu gelmeli artık yeter. Buna bir çözüm bulmak çok zor olmamalı. Belki özel hastaneler gibi paralı hale getirmek biraz etkisini gösterebilir bazı arkadaşların da belirttiği gibi ama gerçekten kesin bir çözüm olur mu o konuda arada kalıyorum. Güvenlik önlemlerinin sıkılaştırılması şart en başta. Hastane çalışanları dahil herkesin üzeri aranmalı ve kesici, delici aletler ve ateşli silahlar gibi tehlikeli maddelere karşı uyanık olunmalı. X-ray sistemi kullanılsa düzgün bir şekilde o bile büyük fark yaratır. Tabi bunlar olmadan da saldıranlar olabiliyor orası ayrı.",
      "score": 0,
      "upvotes": 0,
      "downvotes": 0
    },
    {
      "author": "RaltcoinsB",
      "created_time": "July 12, 2022, 05:30:43 AM",
      "body": "Böyle grupça hastane basmayı ne zannediyor bu insanlar acaba gerçi dün haberlerde gördüm de koyun tarlaya giriyor aralarında önceden husumet olan iki aile kavga ediyor 4 ağır 64 yaralı var bir yakını ölen insan da doktora nasıl iyileştirmezsiniz diye tepki gösteriyor sanki insan üstü bir mucize özellikleri var adamların elinden geleni yapıyor adamlar",
      "score": 0,
      "upvotes": 0,
      "downvotes": 0
    },
    {
      "author": "Phoenix Anka",
      "created_time": "July 12, 2022, 08:45:22 AM",
      "body": "Quote from: RaltcoinsB on July 12, 2022, 05:30:43 AMBöyle grupça hastane basmayı ne zannediyor bu insanlar acaba gerçi dün haberlerde gördüm de koyun tarlaya giriyor aralarında önceden husumet olan iki aile kavga ediyor 4 ağır 64 yaralı var bir yakını ölen insan da doktora nasıl iyileştirmezsiniz diye tepki gösteriyor sanki insan üstü bir mucize özellikleri var adamların elinden geleni yapıyor adamlar Hocam hiç görmediniz mi sanki böyle olayları. Her gün haberlerde doktorlara, hemşirelere, acil tıp teknisyenlerine saldırıları görmüyor musunuz? Türkiye’de saldırmak kendine göre haklı görülen bir fiil. Zaten sinirli bir toplumuz bu siniri en olmadık yerden, sağlıkçılarımızdan çıkarıyoruz. Bunu yapanlara en ağır cezaları vermeleri lazım. Bu cezalar gelmezse caydırıcılık olmazsa devam eder.",
      "score": 0,
      "upvotes": 0,
      "downvotes": 0
    },
    {
      "author": "husdemba",
      "created_time": "July 12, 2022, 09:25:27 AM",
      "body": "Bu işte Avrupa standartları nedir bilmiyorum ama bir poliklinik doktoru bence günde en fazla 15 hasta görmesi gerekirken bunun 4-5 katı kadar insanla muhattap olmaları gerekiyor. Okumanın cezalandırıldığı bir topluma dönüştürüldüğümüz için bunun en büyük sıkıntısını da sağlıkçılar çekiyor, hassasiyetle yaklaşılması gereken sağlıkta ve eğitimde şiddet konularına el atmak için daha ne bekleniyor anlayabilmiş değilim",
      "score": 0,
      "upvotes": 0,
      "downvotes": 0
    },
    {
      "author": "kriminall",
      "created_time": "July 12, 2022, 09:29:25 AM",
      "body": "Quote from: husdemba on July 12, 2022, 09:25:27 AMBu işte Avrupa standartları nedir bilmiyorum ama bir poliklinik doktoru bence günde en fazla 15 hasta görmesi gerekirken bunun 4-5 katı kadar insanla muhattap olmaları gerekiyor. Okumanın cezalandırıldığı bir topluma dönüştürüldüğümüz için bunun en büyük sıkıntısını da sağlıkçılar çekiyor, hassasiyetle yaklaşılması gereken sağlıkta ve eğitimde şiddet konularına el atmak için daha ne bekleniyor anlayabilmiş değilimDoktor sayımız da yetersiz, adamlara da hak veriyorum günde 100-200 hastaya bakıyorlar ve baktıkları hastalardan şiddet görüyorlar, okuyanın şiddete uğradığı bir toplum ne kadar iyi olabilir? Neden böyle yaptıklarını kendileri de bilmeyen insanlara bir şeyler anlatmaya çalışan insanlar toplumsal şiddete maruz kalıyorlar, acil kapıları kırılıyor, oradaki güvenlikler darp ediliyor, doktorlar darp ediliyor ve daha kötüsü yargı bu darp edenleri serbest bırakıyor",
      "score": 0,
      "upvotes": 0,
      "downvotes": 0
    }
  ]
}