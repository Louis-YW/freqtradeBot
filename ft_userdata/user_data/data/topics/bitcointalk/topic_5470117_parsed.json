{
  "id": "topic_5470117",
  "title": "forceoffog",
  "author": "forceoffog",
  "created_time": "October 12, 2023, 07:22:37 PM",
  "content": "Türkiye tatil yapmak ve iyi zaman geçirebilceginiz ülkeler arasında doğal güzellikleride bir okadar mevcut yaz tatilinden kıs tatilene her türlü mevsime uygun doğal güzellikleri mevcut pekı ya yaz icin nerelere gidilmeli hadi bunu konusalım.Ben bir kac tavsiye sıralıyıcağım.Alaçatı – İzmirTatil beldeleri arasında yüksek bir çıkış sağlayan yerlerdendir. Eskiden yalnızca rüzgar sörfleri ile ünlü olan bu yer şimdilerde yaz tatillerinin vazgeçilmez mekanlarından biri haline gelmiştir. Alaçatı, İzmir’e 90 km uzaklıkta bulunur. Bölgeye giderken yol kenarlarında rüzgar değirmenleri vardır. Bu değirmenler oldukça muhteşem bir görüntü oluşturdukları için fotoğraf çekinmeye uygun yerlerdir. Bölgede oldukça fazla butik otel vardır. Bu otellerde konaklama yaparak tatilinizin keyfinizi çıkarabilirsiniz. Alaçatı – İzmir, oldukça hırçın bir denize sahiptir. Bu hususta sörf yapmak isteyenlerin daha fazla geldikleri yerlerden biridir. Bölgede son derece otantik bir çarşı vardır.Fethiye – MuğlaMuğla’ya bağlı olan Fethiye’de en çok aranan yaz tatil yerlerinden biri olarak karşımıza çıkıyor. Muğla’nın incisi olarak tabir edilen bu yer, Likyalılar ve Romalılar dönemlerine ait kalıntılar taşıyor. Antik çağlardan beri gelen bu yer, yaz tatili için gerekli olan tüm şartları taşır. Kalabalıktan ve gürültüden uzak bir yaz tatili yaşamak için Fethiye’yi tercih edebilirsiniz. Tatil esnasında Fethiye ile bir bütün haline gelen Ölüdeniz’i de ziyaret edebilirsiniz. Ölüdeniz’e gitmek için merkezden 10 km uzaklaşmanız yeterlidir. Yaz boyunca maviyi ve yeşili bolca görebileceğiniz Fethiye, doğanın tadına asla doyamayacağınız bir bölgedir. Ayrıca burada yer alan Kelebekler Vadisi de muhteşem bir güzellik taşır.Kaş – Kalkan – AntalyaYaz tatilinden bahsederken Kaş’a değinmemek olmaz. Çünkü yaz tatillerinin en meşhur yerlerinden biri haline gelen Kaş, ülkemizdeki cennet yerlerdendir. Antalya’ya bağlı olan Kaş, kendi halinde olan bir yerdir. Kendi içinde son derece ayrı bir dünyadır. Bu yüzden sıradan tatil yerlerine pek fazla benzemiyor. İçinizi kıpır kıpır eden bir havası vardır. Yaz tatili için muhteşem bir atmosfere sahip olan Kaş, ilk kez tatile gelenler için özel bir deneyim sunuyor. Kaş, Antalya merkeze 3 saatlik bir mesafede yer alır. Eğer kendinize özel bir karavanınız var ise Kaş, bu tür yolculuklar için de oldukça uygun bir ortamdır. Sizin önerilerinizide bekliyorum.",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5470117",
  "comments": [
    {
      "author": "meser#",
      "created_time": "October 12, 2023, 08:36:36 PM",
      "body": "Açıkçası tatil hakkımı bunların hiçbirisinde değerlendirmek istemem buralar birazcıkta sosyal medyanın abartısıyla popülerleştirilmiş yerler ve fiyatlar gerçekten de gereğinden fazla hal almış bir durumda. Tatili sadece yabancıların 3S / Sea-Sun-Sand diye tabir ettiği bizde de deniz kum güneş üçlüsü olarak sadeleştirmemek gerekir. Rekreasyon diye tabir edilen boş zaman değerlendirme çatısı altında \"eğlenceye dayalı, Deneyime dayalı ve eğitime dayalı olarak sınıflandırmak daha doğru olacaktır\". Sizin önerilerde bulunduğunuz yerlerde ağırlık eğlence dayalı bir boş zaman değerlendirmeye girecektir. Ancak deneyime dayalı olarak kamp, trekking, doğal hayat fotoğrafçılığı vb yapılabilecek aktiviteler; eğitime dayalı da ise dalış, ekoturizmsel kamplar, gastronomi turları vb'leri sayılabilir. Bunlardan kişisel tercihlere dayalı tercihler yapılabilir. En azından insanımız bir doğu ekspresi ya da van ekspresini deneyimlemelidir. Ayrıca kimlikle gidilebilecek yurtdışındaki yerleri de deneyimlemek gerekiyor. Daha iyi ve geniş bir dünya bakışına sahip olabilmek için özellikle gençlerin bunları yapması gerekmektedir. Nitekim gençlerin çok az bir masrafla AB projeleri kapsamında yurtdışındaki ülkelere gidebilmeleri için bir çok kaliteli konu ve mesaj bu forumda yer alıyor. Ayrıca yukarı da dediğim gibi sadece 3S olarak değil kış mevsimi içinde çok güzel destinasyonlarımız mevcut. Ve son olarak Napolyon günümüz Türkiye'sine turistik amaçla gelseydi \"Para,para,para\" yerine \"pazarlık pazarlık, pazarlık\" derdi bu da kamu spotum olsun",
      "score": 0,
      "upvotes": 0,
      "downvotes": 0
    },
    {
      "author": "LGD2Business",
      "created_time": "October 12, 2023, 08:47:56 PM",
      "body": "Paran varsa her yerde güzel tatil yaparsın Akdeniz ve Ege'de birçok güzel yer var popüler olanların yanında saklı cennetler de var. Konu neden yaz bittiğinde açılmış onu anlamadım kış için destinasyonları yazsak daha iyiydi yaz sezonunu kapattık çoktan. Eskiden güzel tatil yapardık her sene mutlaka en az bir kere şimdi nerdeee Yeni Türkiye dediler tatil yapma şansımızı bile elimizden aldılar. Bu devirde tatili geçtim izin yapıp evinde oturabilen bile şanslıdır.",
      "score": 0,
      "upvotes": 0,
      "downvotes": 0
    },
    {
      "author": "SUPERSAIAN",
      "created_time": "October 12, 2023, 08:57:08 PM",
      "body": "Yazın geçti artık bahsettiğiniz yerlere daha önce gittim tatil yaptım artık ilgimi çekmiyor nedeniyse tamamen fiyatlar. Bazı öğretici atolye çalışmaları aynı zamanda tatil köylerinde yapılan organizasyonlar oluyor. Yoga, hareket , dans , meditasyon böyle çalışmaları olan tatillerde ilginç deneyim katabilir size araştırabilirsiniz neye ilginiz varsa. Meser'in söylediği gibi kimlikle giriş yapılabileceğiniz diğer ülkelere gidip oraların kültürlerini öğrenmek çok fazla şey katar. Ay sonu arta kalan parayla ekstra gelirlerle birikim yapılıp mümkünse bitcoin iyidir. Yurtdışı deneyimi yaşaması gerekiyor her gencin.",
      "score": 0,
      "upvotes": 0,
      "downvotes": 0
    },
    {
      "author": "RaltcoinsB",
      "created_time": "October 12, 2023, 09:28:53 PM",
      "body": "Antalya’ya yakın zamanda tatil maksatlı giden birisi olarak Antalya yerine amacın eğer denize girmek falansa sadece Kıbrıs’a git daha iyi usta bu pahalılığı başka yerde hatırlamıyorum fiyat menülerde hep € cinsinden yazılmış Türk olduğumuzu söylememe rağmen aynı tarife uygulanıyor 100 gram Osmaniye fıstığını 60 liradan gördüm kilosunu 600 liraya satıyorlardı halbuki kuruyemişçide 120 lira falandır herhalde küçük su 1€ büyük su 2.5 € kutu asitli içecekler 3€ fiyatlarıyla satılıyor yabancılar bile artık herhalde o fiyatları pahalı buluyordur ama gezmek amaçlarından birisiyle Antalya’ya kesin git mükemmel sadece biraz cebinden paran gidecek onda da yiyecekleri zincir yiyecek firmalarında ucuza getirebilirsin gezilebilecek neresi var dersen kısa bir özet geçeyimDüden şelalesi çok sevdik özellikle kızım papağan ile fotoğraf çekilmeye bayıldı şelalenin bulunduğu alan muhteşem daha önce gitmiştim yine gittim bu seferManavgat büyük şelale, Alanya kalesi yok böyle bir yer Alanya kalesine kesinlikle gidilmesi gerekiyor muhteşem bir manzarası var kızılkuleye gittim, dimçayı yok böyle bir çay yazın ortasında suya ayağını koyamıyorsun o kadar soğuk ve muhteşem bir kafeler konsepti var gidilip görülmesi gerekiyor dim mağarası oraya da gidin ben hayat pahalılığı dışında Antalya’yı çok sevdim muhteşem bir şehir ayrıca küçük çocuğu olanlar merkezde Snow World ve Aquarium’a gitmeleri gerekiyor",
      "score": 0,
      "upvotes": 0,
      "downvotes": 0
    },
    {
      "author": "Vispilio",
      "created_time": "October 12, 2023, 10:13:55 PMLast edit: October 12, 2023, 10:48:42 PM by Vispilio",
      "body": "Samimi olmak gerekirse amaç tatilse, hele aileyle tatilse Türkiye'nin en bilinen yerlerinin tercih edilmemesi gerektiğini düşünüyorum. Son yıllarda, ki bu belki son 15-20 yılda zirve yapmıştır, mafyatik diyebileceğimiz bir turizm kültürü oluştu, işin enteresan yanı problemli ve dünya standartlarına göre çok fahiş fiyatlardan verilen vasat kalite hizmete rağmen bizim insanımız ısrarla Türkiye sahillerini tercih ediyor... Bunu ben hayatın bu ülkede çok yıpranmış olmasına bağlıyorum, her yerde kavga etmekten ve buhran toplumu içinde yaşamaktan, esnafın açgözlülüğünü artık kanıksamış halk...Yabancı turistler de bu durumun farkında turizm istatistiklerine bakın bu sene kur dip yapmasına rağmen yavaşlama var, Avrupa'da yaşayan 1-2 Türk arkadaşımın bile bu seneki tercihi Ibiza ve Fransız Rivierası oldu, \"Kaş'ta Kemer'de harcayacağım paradan hem de daha ucuza Avrupa'nın en gözde yerlerinde AirBnB yapıyorum\" diyorlar, ve bence de haklılar: https://tradingeconomics.com/turkey/tourism-revenues#:~:text=Tourism%20Revenues%20in%20Turkey%20averaged,the%20first%20quarter%20of%201990.Quote from: RaltcoinsB on October 12, 2023, 09:28:53 PMküçük su 1€ büyük su 2.5 € kutu asitli içecekler 3€ fiyatlarıyla satılıyor yabancılar bile artık herhalde o fiyatları pahalı buluyordur ama gezmek amaçlarından birisiyle Antalya’ya kesin git mükemmel sadece biraz cebinden paran gidecekgerçekten öyle, mesela French riviera Avrupa'nın herhalde 1 numaralı yaz tatili mekanı, bira 2 EUR, yabancı da gelmeyecek yakında bizim turizmciye müstehak artık tamamen dünyadan kopuk takılıyorlar...",
      "score": 0,
      "upvotes": 0,
      "downvotes": 0
    },
    {
      "author": "1kodumtek7",
      "created_time": "October 13, 2023, 08:46:59 AM",
      "body": "Keşfedilmemiş güzel yerlerde popüler yerlere göre daha ucuza tatil yapılabilir. Hatay - Arsuz Depremden etkilenmesine rağmen güzelliğinden bir şey kaybetmemiş. Denizi güzel ve kum. Balığı iyi. Bir tatil yeri arıyorsanız burayı tavsiye edebilirim.",
      "score": 0,
      "upvotes": 0,
      "downvotes": 0
    },
    {
      "author": "püsür",
      "created_time": "October 13, 2023, 07:00:46 PM",
      "body": "Kaş'a Antalya havalimanından da Dalaman havalimanından da gitmesi zor oluyor ama bence en güzel yer de o. Deniz açısından Limanağzı da efsane yarımada da efsane, tekne turu da efsane. Çeşme İstanbul'dan kolay gidilebildiği için bence biraz tikileşti. Bodrum ise biraz emekli mekanı gibi oldu, yazın çok trafik oluyor. Fethiye ve Marmaris ise yeterince iyi değil bence. Kaş ideal bir yer. Club bile var. Edirne Enez'den Mersin'e kadar neredeyse tüm kıyı kesimini görme şansına erişmiş biri olarak bence en güzel tatil Kaş. Ayrıca bu sahil kesimi ülkemizde olduğu için çok şanslıyız ama keyfini çıkarabilen nüfus çok az.",
      "score": 0,
      "upvotes": 0,
      "downvotes": 0
    },
    {
      "author": "lilithtr",
      "created_time": "October 13, 2023, 08:19:24 PM",
      "body": "tatıl dedıgın dogayla ıc ıce ınsandan uzak yerlerde yapılmalı , bahsedılen yerler evet dogası cok guzel ama yukarıda belırtıldıgı gıbı populer kulturden , ınsan yıgınları ıcerısınde sadece fotograf cekınebılecegınız alanlar kalıyor .mesela koprulu kanyonda cadır kurup raftıng olmalı ,ya da korsan koyunda gece zıfırı karanlıkta denız ızlenmelı ,dolunayda gelıdonya fenerıne cıkılmalı ,tatil dediğinde insan kendini dinlemeli",
      "score": 0,
      "upvotes": 0,
      "downvotes": 0
    },
    {
      "author": "Hvdv",
      "created_time": "October 16, 2023, 06:05:32 PM",
      "body": "Quote from: püsür on October 13, 2023, 07:00:46 PMKaş'a Antalya havalimanından da Dalaman havalimanından da gitmesi zor oluyor ama bence en güzel yer de o. Deniz açısından Limanağzı da efsane yarımada da efsane, tekne turu da efsane. Çeşme İstanbul'dan kolay gidilebildiği için bence biraz tikileşti. Bodrum ise biraz emekli mekanı gibi oldu, yazın çok trafik oluyor. Fethiye ve Marmaris ise yeterince iyi değil bence. Kaş ideal bir yer. Club bile var. Edirne Enez'den Mersin'e kadar neredeyse tüm kıyı kesimini görme şansına erişmiş biri olarak bence en güzel tatil Kaş. Ayrıca bu sahil kesimi ülkemizde olduğu için çok şanslıyız ama keyfini çıkarabilen nüfus çok az.Tatil dediğimiz bizim yıllarca babamızdan gördüğü bir deniz, bir karpuz, biraz daha keyif yapacaksak bir mangal ve tavuk etiyle güzel bir cızbız. Fazlası lükse giriyor bana. Kaş’a hiç gitmedim oraya para ayırabilir miyim hayır. Giderim yine halk plajına, yaparız yemeğimizi, gireriz denizimize. Mükemmel yer en çok keyif aldığın yerdir bana göre. O yüzden sevdiklerinle tatile git neresi olduğunun etkisi daha düşüktür.",
      "score": 0,
      "upvotes": 0,
      "downvotes": 0
    },
    {
      "author": "Dzigie",
      "created_time": "October 20, 2023, 10:23:20 PM",
      "body": "Türkiye'de yaz tatilinizi geçirebileceğiniz pek çok yer var. Lüks tatil köylerinde tatil yapmaktan hoşlanıyorsanız Antalya'ya giderseniz uzun yıllar başka bir yere gitmenize gerek kalmaz. Kaş, Bodrum ve Çeşme üçgeninde ömrünüzü bile geçirebilirsiniz. Turistik yerlerimiz zengin gerçekten. Fakat ben daha otantik yerleri gezmeyi seviyorum. Lüks yerler beni boğuyor. Şanlıurfa'da Göbeklitepe veya Balıklıgöl'e gitmeyi veya Sivas'ta Kapıkaya kanyonuna gidip doğanın içinde kamp yapmayı daha çok seviyorum. Bu tarz yerler daha uygun fiyatlara tatil yapmanızı sağlar ve her şey dahil paket sistem olarak satılan boğucu tatillerden sizi kurtarır. Ayrıca ben bir yere tatile gittiğimde o bölgenin insanları ile tanışıp sonraki yıllar başka insanlara anlatabileceğim hatıralar da kazanmak istiyorum. Otantik yerleri tercih etmemin bir diğer sebebi de bu.",
      "score": 0,
      "upvotes": 0,
      "downvotes": 0
    }
  ]
}