{
  "id": "topic_5456483",
  "title": "Dzigie",
  "author": "Dzigie",
  "created_time": "June 15, 2023, 08:45:57 PM",
  "content": "Geçen gün Bitcoin ATM soymaya çalışan başarısız bir çetenin haberini paylaştığımda aklıma geldi. Türkiye'de fazla ATM olmadığını biliyorum. Henüz gelişmekte olan bir sektör olduğu için kazançlı olabilir. Aklımda bazı düşünceler var ama bazı konularda emin değilim. Güneş enerjisinden üretilen elektrik ile madencilik yapma konusuna değerli yorumlarınızla katkıda bulunmuştunuz. Bu konuda da değerli yorumlarınızı bekliyorum.- Bitcoin ATM kurmanın başlangıç maliyetinin ucuz olmayacağını tahmin edebiliyorum ama Bitcoin genç nüfusta çok popüler ve başlangıç maliyetini kredi yardımıyla atlatırsam uzun yıllar para kazanabileceğim bir ek gelire sahip olabilirim. - Bitcoin ATM'lerinde bir miktar nakit para da olduğu için güvenlik önemli bir konu. Plaza ve AVM tarzı yerler kira bakımından biraz pahalı olsa da güvenlik görevlilerinin ve güvenlik kameralarının çok olduğu yerler olduğu için alternatif yerlere göre güvenli olabilir.Konuya katkılarınızı beklerim. Artılarını ve eksiklerini hep beraber değerlendirelim.",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5456483",
  "comments": [
    {
      "author": "Bthd",
      "created_time": "June 20, 2023, 07:26:47 AM",
      "body": "Genellikle bitcoin ATM'ler bir yere kur gitsin para basıyor nasılsa gibi görülebiliyor ancak ciddi operasyon maliyetleri var. Dünya genelinde bu işi yapan yabancı bir arkadaşın İstanbul'daki işlerine yardımcı olmuştum. Düzenli olarak kontrol edilmeleri gerekiyor. En basitinden içeride tutmak isteyeceğiniz nakit miktarı düşük olacağı için sürekli birisinin içerideki nakiti dengelemesi gerekiyor. Bölge bölge ayırsanız bile çalışan giderleriniz olacağını unutmayın ve güvenilir çalışan bulmak diğer bir sorun.AVM'lerde diğer sektörler için genel olarak kira fazla olsa da Bitcoin ATM için çok daha uyguna anlaşma ihtimaliniz var. Bunu müşteriye sunulmuş bir hizmet, çekicilik objesi olarak gören yerler de var.",
      "score": 0,
      "upvotes": 0,
      "downvotes": 0
    },
    {
      "author": "Mustang Shelby",
      "created_time": "June 20, 2023, 03:14:06 PM",
      "body": "Quote from: Bthd on June 20, 2023, 07:26:47 AMGenellikle bitcoin ATM'ler bir yere kur gitsin para basıyor nasılsa gibi görülebiliyor ancak ciddi operasyon maliyetleri var. Dünya genelinde bu işi yapan yabancı bir arkadaşın İstanbul'daki işlerine yardımcı olmuştum. Düzenli olarak kontrol edilmeleri gerekiyor. En basitinden içeride tutmak isteyeceğiniz nakit miktarı düşük olacağı için sürekli birisinin içerideki nakiti dengelemesi gerekiyor. Bölge bölge ayırsanız bile çalışan giderleriniz olacağını unutmayın ve güvenilir çalışan bulmak diğer bir sorun.AVM'lerde diğer sektörler için genel olarak kira fazla olsa da Bitcoin ATM için çok daha uyguna anlaşma ihtimaliniz var. Bunu müşteriye sunulmuş bir hizmet, çekicilik objesi olarak gören yerler de var.Çalışanlar da hem güvenilir hem de korumalı olmak zorundalar. Banka ATM’lerine nasıl para transfer ettiklerini biliyoruz. Bir gün takip edilip para kuryenizi sıkıştırabilirler. Özellikle kuyumcu kuryelerini gün gün nasıl takip edip, ne yiyip içtiklerini bile kaydedip, bir rutinleri varsa bunları tespit ediyorlar ve sonra düğmeye basıyorlar. Parayı çaldıktan sonra ise kaybetmek eskiye göre çok daha kolay olduğu için parayı yok ediyorlar. Bu durumda da yakalandıklarında bile Türkiye şartlarında pek ceza yatmadan dışarı çıkıyor ve kalan paralarını rahat rahat harcıyorlar. Bu açıdan böyle işler büyük riskleri de kendisiyle birlikte barındırıyor. Evet kazançlı olabilir ama aldığınız risk çok yüksek.",
      "score": 0,
      "upvotes": 0,
      "downvotes": 0
    },
    {
      "author": "flipme",
      "created_time": "June 21, 2023, 02:57:41 PM",
      "body": "Güvenlik uygulamasını yalnızca fiziksel güvenlik olarak düşünmüşsünüz ama yazılımsal güvenlik de önemli bir konu ve fiziksel güvenlikten daha zor bir konu. Fiziksel güvenlik sorununu asgari şartları sağlayan yöntemler ile halledebilirsiniz ama yazılımsal güvenlik sorunlarını profesyonel hizmet almadan aşamazsınız. Üstelik hackerlara karşı sürekli olarak güncellemeler yapmalısınız ve sisteminizi onlara karşı sürekli olarak korumaya odaklanmalısınız. Aksi takdirde para kazanmak yerine büyük kayıplar yaşamak zorunda kalabilirsiniz. Bitcoin ATM işletme fikri bence düşündüğünüz kadar kolay bir konu değil. Çok fazla handikapları var.",
      "score": 0,
      "upvotes": 0,
      "downvotes": 0
    },
    {
      "author": "trendcoin",
      "created_time": "July 01, 2023, 12:05:08 AM",
      "body": "sen, ben, o, bu, şu düzgün insanlarız (düzgün adam kardeşim ben onu yıllardır tanıyorum) ama bu orta yere koyacağınız makinaları önüne gelen kullanacağı için önü sonu adli olaylar nedeniyle başınız ağrıyabilir. yalnızca nakit para ile al-sat yapsanız kyc noksanlığı başınızı ağrıtabilir. bankalar üzerinden ödeme alsanız birtakım yasal prosedürlere takılabilirsiniz. atm fikri nedense bana çok sıcak bir iş fikri gibi gelmiyor. bunun yerine fiziki şube olarak ayaküstü elden hizmet vermeyi düşünseniz komisyondan koparabileceğiniz daha güzel kazançlar elde edebilirsiniz gibi geliyor bana...",
      "score": 0,
      "upvotes": 0,
      "downvotes": 0
    },
    {
      "author": "meser#",
      "created_time": "September 07, 2023, 09:27:06 PM",
      "body": "Yukarıdaki hocalarım çok doğru noktalara parmak basmış durumdalar. Maliyet açısından en aşağı 15-20K$ (Makine, nakliye, kurulum, vergi gidecektir bu en az miktar. https://coinatmradar.com/shop/buy-bitcoin-atm/ Buradan modellere bakarsan en aşağı 4K$ dan satışı başlıyor. Bunun korunaklı bir şekilde nakliyesi olacak gümrükte vergisi olacak ki ülkemizde bir kendine alıyorsan bir de devlete aldığından var sen hesap et ne kadar vergisi olur. Kurulumda yardıma ihtiyacın olacak. Koyacağın yer güvenli olsun diye plaza avm gibi yerleri tercih edeceksin buranın kirası tuzlu olacak. Yani yatırımının sana geri dönüşü nereden baksan bi bakarsın yani çıkmaz belki de yani. Çünkü makinede ne kadar sirkülasyon oluşturabileceksin o da var yani? İnovatif eylemleri ülkemizde uygulamaya çalışan çoğu insan zarar eder . Ha bunu üzülerek söylüyorum ki bunun yerine su çay kahve otomatı al bir yere kur o daha karlı olur. Zamanında bimden alıp ışıklara kur tezgahını esprisi yapardık ama şimdi al otomatı onu koy yani toptan 1-1,5 liraya al 5 tl ye koy kapış kapış gider ki en geç 1 senede masrafını amorti eder.",
      "score": 0,
      "upvotes": 0,
      "downvotes": 0
    },
    {
      "author": "makalin",
      "created_time": "September 11, 2023, 07:48:02 AM",
      "body": "lisans - regülasyonlar ve işletme (özellikle istanbul da bilinen plazaları düşünüyorsanız görüşmeden hareket etmemeniz gerekiyor) konularını da araştırmanızı öneririm, benzer bir proje bu konularda sonradan ortaya çıkan bu tip aksaklıklar nedeniyle yarısında iptal edildi",
      "score": 0,
      "upvotes": 0,
      "downvotes": 0
    },
    {
      "author": "mandown",
      "created_time": "September 11, 2023, 06:15:54 PM",
      "body": "Bunu yapacağına sakız otomatı vs koy daha iyi en azından atm'nin başına birşey geldiğinde üzüleceğin durum az olur. Birde bizde bu para dönen işlerde rüşvet dönmeden olmaz o makinaları sağa sola koymak için tepeden birilerini zengin etmelisin yoksa o iş yürümez. Bizde görüntüsü bozuk işler olacakki kimse sana dokunmasın.",
      "score": 0,
      "upvotes": 0,
      "downvotes": 0
    },
    {
      "author": "gospodin",
      "created_time": "September 12, 2023, 11:18:32 AM",
      "body": "herkes haklı olarak işin vergisel boyutundan daha doğrusu maliyet kısmından bahsetmiş. risk olmadan girişim olmaz ama günümüzde türkiye'de bu tür işler bence çok fazla riskli. yani tek paranızı bu işe verecekseniz sıkıntı. sebebi ise yarın bir devlet büyüğünün kalkıp \"bundan sonra kripto para ile ilgili tüm şeyler yasak. sadece benden alacaksınız!\" deme ihtimali var. bu ülkede her şey olabilir. yoksa bana kalsa tatil bölgelerine bu tip cihazların koyulması fena olmaz.",
      "score": 0,
      "upvotes": 0,
      "downvotes": 0
    },
    {
      "author": "Ondekinecakabilirim",
      "created_time": "November 02, 2023, 03:30:24 PM",
      "body": "Herkes neden olmaz sorusuna çok güzel cevaplar yazmış. Bana da konuya başka bi noktadan yaklaşmak kalmış. Bana kalırsa siz pasif gelir arıyorsunuz. Bitcoin, kripto para işinden çok kendi kendine çalışan bi otomat tarzı bişi düşünceniz var. Çünkü iş fikriniz sektöre yenilikçi bi dinamiklik getirmiyor. Var olan bi modeli kullanmak istiyorsunuz. Proje geliştirme diyince sektördeki bi eksikliği giderecek bi fikrinizi okumak isterdim. Eleştirimi yanlış anlamayın lütfen. Yapıcı olmaya çalıştım elimden geldiğince. Pozitif destek mesajları kadar. Yapıcı eleştiriler de iş fikirlerinize katkı sağlar. Saygılar.",
      "score": 0,
      "upvotes": 0,
      "downvotes": 0
    },
    {
      "author": "adonis19",
      "created_time": "January 09, 2024, 02:42:20 PM",
      "body": "Türkiye'de kimse kullanmaz. Onun dışında BTC transfer fee çok yüksek. Main ağda bir BTC ATM işletmen zarar etmene veya kimsenin kullanmamasına neden olacak. Her şeyi geç sadece btc temin etmek ve transfer ücretleri bile projenin öleceğinin zarar edeceğinin habercisi. Dünya genelinde olan BTC ATM'leri dikkat çekmek amacıyla varlar ve çok eskiden yapılmış projeler. Yani adamların kar etme çabası yok elinde zaten bir sürü btc vb. var tedarik sorunu yok onu oyun gibi nakde çeviriyor sadece.",
      "score": 0,
      "upvotes": 0,
      "downvotes": 0
    },
    {
      "author": "KHaqan007",
      "created_time": "March 23, 2024, 02:22:16 PM",
      "body": "Bence de Trde kimse kullanmaz, bizim mahallede var bir tane merak edip de bakana rastlamadım hiç. Hem dijital paranın fiziki olarak alınması fikri tamamen saçmalık.",
      "score": 0,
      "upvotes": 0,
      "downvotes": 0
    }
  ]
}