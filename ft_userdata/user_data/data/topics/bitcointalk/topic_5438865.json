{
  "id": "topic_5438865",
  "title": "GazetaBitcoin",
  "author": "GazetaBitcoin",
  "created_time": "February 08, 2023, 06:38:26 PMLast edit: September 07, 2023, 06:52:10 AM by GazetaBitcoin",
  "content": "Autor: GazetaBitcoinTopic original: The call for Julian Assange || The WikiLeaks Manifesto - We all should read itPoate că mulți au auzit de Julian Assange, însă doar foarte puțini știu cu adevărat cine este, ce a realizat și ce face în prezent. Dintre aceștia, și mai puțini știu de ce este o figură emblematică în spațiul crypto.Acest topic este un apel pentru ajutor. Un apel pentru a-l ajuta pe Julian!Aveam de mult în plan să redactez acest topic, însă din varii motive (cel mai important fiind lipsa timpului) l-am tot amânat. Totuși, o altă discreditare recentă a presei (intr-un fel sau altul) m-a determinat să scriu topicul. Însă motivul care m-a determinat este mai puțin important. Ce contează cu adevărat este că Julian are nevoie de ajutor.Ultima propoziție a acestui topic reprezintă o atenționare: \"Cu toții ar trebui să continuăm munca începută de Cypherpunks și să luptăm pentru libertate!\".Grupul Cypherpunks a luat naștere în 1992, fiind format din Eric Hughes, autorul \"Manifestului Cypherpunk\", John Gilmore și Timothy May, autorul \"Manifestului Crypto Anarhic\". De la o întâlnire inițială în biroul lui Gilmore, o listă de email a luat ființă, numindu-se Lista de email a grupului Cypherpunks.În timp și alții s-au alăturat luptei grupului Cypherpunks împotriva supravegherii exercitată de Stat asupra cetățenilor. La un moment dat, grupul atinsese numărul de 1000 membri.Julian Assange a făcut parte din acest grup între 1995 și 2002. Gândirea sa sclipitoare a fost ușor observată de ceilalți. Dacă May, Hughes sau Gilmore se concentrau mai mult pe \"algoritmi pentru oameni\", pe bani digitali și pe accesul publicului la criptografie (în era în care NSA lupta cu toate puterile împotriva acestui lucru), Assange a avut un principiu diferit: “Libertatea informației este o valoare liberală respectată”.Manifestul WikiLeaks, un document puțin cunoscut, din nefericire, conține și alte exemple de înțelepciune din partea lui Julian: \"Doar injustiției dezvăluite i se poate răspunde; pentru ca omul să poată face un lucru inteligent, el trebuie să știe ce se întâmplă \".De la apariția tiparniței lui Gutenberg din 1448, care a dus la Revoluția Tiparului, puterea elitelor asupra documentelor clasificate a scăzut constant. Aceasta a fost una dintre primele forme de descentralizare a informației. Julian Assange a dus totul la alt nivel.Și totul s-a întâmplat dupa lansarea WikiLeaks, în 2006.\"Am crescut crezând că în lumea în care trăiesc oamenii se bucură de o oarecare libertate și pot comunica unii cu alții în intimitate, fără a fi monitorizați, fără a fi măsurați, analizați sau judecați de aceste figuri din umbră sau de aceste sisteme, după bunul lor plac.\" - Edward SnowdenÎmpărtășind gândurile lui Snowden; ba, mai mult: încercând să-l și ajute, recomandându-i unde să-și reînceapă viața si, mai ales, unde să nu o facă, după ce acesta a trădat guvernul; Assange a publicat mii de informații clasificate din toate părțile lumii.Și care e legătura lui cu Bitcoin?, ar întreba unii.După ce guvernul S.U.A. a demarat blocada financiară împotriva WikiLeaks, Julian a realizat potențialul Bitcoin și a intenționat să accepta noua criptomonedă sub formă de donații. Ideea a pus BitcoinTalk pe jar la acea vreme:\"S-o facem”, a spus RHorning.Totuși, continuă Assange, \"\"Satoshi Nakamoto,” anonimul inventator al Bitcoin, a răspuns cu: “Nu, nu o faceți. Proiectul trebuie să crească treptat, pentru ca softul să fie îmbunătățit în timp. Fac acest apel către WikiLeaks, să nu încerce să folosească Bitcoin. Bitcoin este o mică comunitate beta, aflată în fragedă pruncie. Nu ați obține mai mult de mărunțiș pentru buzunar, iar atenția pe care ați atrage-o ne-ar distruge în acest moment.” [...] Șase zile mai târziu, pe 12 decembrie 2010, Satoshi a dispărut din comunitatea Bitcoin, dar nu înainte de a posta acest mesaj: “Ar fi fost frumos să atragem atenția în orice alt context. WikiLeaks a lovit cuibul de viespi, iar acum roiul vine către noi.”\".Ca un semn de adânc respect pentru Satoshi și pentru munca sa, așa cum Assange menționase deja (în link-ul anterior), \"WikiLeaks a citit și este de acord cu analiza lui Satoshi, și a decis să nu lanseze încă un canal pentru donații în bitcoin până când moneda ar fi devenit mai stabilă. Adresa WikiLeaks pentru donații în bitcoin a fost lansată după prima creștere majoră a monedei, pe 14 iunie 2011.\".Un astfel de respect este o rara avis în zilele noastre.Dar aplecarea lui Julian spre Bitcoin nu a ajutat, cu siguranță, doar WikiLeaks: a făcut și ca Bitcoin să devină mai popular; a crescut gradul de conștientizare a creației lui Satosh; a adus tot mai mulți oameni pe drumul deschis de Satoshi.Ceea ce a urmat este cunoscut mai bine decât partea istorică de mai sus. Guvernul S.U.A. a început în 2011 să-l vâneze pe Assange și, ca răspuns, Julian a reușit să scape cerând azil politic ambasadei Ecuadorului din Londra. Solicitarea i-a fost aprobată în 2012. Totuși, viața sa acolo nu a fost una ușoară. Printre altele, nu a mai călcat în afara ambasadei până în 2019(!), trăind aproape ca în închisoare. Între acuzele nefondate de hărțuire sexuală, abandonate peste câțiva ani de guvernul suedez, și munca sa continuă la WikiLeaks, Assange a încercat să își păstreze moralul ridicat și să facă tot ce putea pentru a evita extrădarea în S.U.A., fiind conștient că aceasta ar putea însemna pentru el, dacă nu pedeapsa cu moartea, măcar 175 de ani în spatele gratiilor.Din nefericire, în 2019 ambasada Ecuadorului i-a suspendat azilul, din niște motive mai mult sau mai puțin ridicole, însă este aproape limpede că decizia a fost impusă de unele agenții secrete sau de unele guverne.În momentul scrierii acestui material, procesul de extrădare a lui Julian a început. În timpul procesului el stă în închisoare.Așa cum spuneam recent, într-un topic anterior,Quote from: GazetaBitcoin on January 15, 2023, 08:10:39 PMLupta pentru liberă exprimare, pentru intimitate și pentru a face ca guvernele să devină irelevante a început acum mult timp. Acum ea se află în mâinile noastre.Stă la îndemâna noastră să-l ajutăm pe Julian. Și a-l ajuta pe el înseamnă a ajuta transmiterea liberă a informației!Nu am să explic cum putem oferi acest ajutor. Sunt sigur că toți știu sau, măcar, intuiiesc asta.Există timp pentru dezbateri și timp pentru acțiune. Timpul dezbaterilor s-a scurs.Note:Recomand citirea următoarelor materiale:- The Trial of Julian Assange: A Story of Persecution, de Nils Melzer – Povestea șocantă a persecuției legale asupra lui Julian Assange, fondatorul Wikileaks, și implicațiile periculoase asupra informatorilor din vitor- capodopera lui Robert Manne The Cypherpunk Revolutionary Julian Assange- Cel mai periculos om din lume: povestea lui Julian Assange și a WikiLeaks, de Andrew Fowler- Cypherpunks: Libertate și Internetul viitorului, de Julian Assange. Cartea cuprinde o discuție purtată de Julian, Jacob Appelbaum (dezvoltator Tor) și Jérémie Zimmermann (co-fondator al La Quadrature du Net)- Underground, de Suelette Dreyfus & Julian Assange. Este o carte fascinantă despre ascensiunea hackerilor și a phreakerilor din  Australia anilor 1980, incluzând și activitatea timpurie a lui Julian Assange care, în acele timpuri, era cunoscut sub pseudonimul Mendax- When Google Met WikiLeaks, de Julian Assange- The Unauthorised Autobiography, de Julian Assange.Adițional, următoarele filme trebuie vizionate:Ithaka - un documentar care prezintă lupta lui Julian pentru a evita extrădarea în S.U.A.Mediastan: A Wikileaks Road Movie – un documentar realizat chiar de WikiLeaks – link-ul conține filmul întregRisk – un documentar despre WikiLeaks, regizat de Laura Poitras (prietenă a lui Julian Assange) – link-ul conține filmul întregThe Fifth Estate – film foarte bun despre WikiLeaksWe Steal Secrets: The Story of WikiLeaks – alt documentar despre WikiLeaksUnderground: The Julian Assange Story – alt film despre Julian, care prezintă cariera timpurie a acestuiaTopicul este auto-moderat pentru evitarea spam-ului.",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5438865",
  "comments": [
    {
      "author": "PrivacyG",
      "created_time": "February 10, 2023, 08:47:33 PM",
      "body": "Îl admir pe Assange.  Admir de altfel orice persoană care se străduieşte să expună un adevăr mai puţin plăcut şi chiar să lupte pentru publicarea şi necenzurarea lui.Dar acum, cel mai realist vorbind.  Vă aşteptaţi ca toată situaţia lui să aibă un sfârşit pozitiv?  Pentru mine e evident că va fi doar un alt martir uitat şi pierdut prin istorie.  Am tot văzut o mulţime de documente dezvăluite de diverse entităţi în ultimii ani, unele aşa zise 'dezvăluiri bombă'.  Dar nici o asemenea dezvăluire nu aduce schimbări.  Rămân mereu doar îngropate în analele internetului şi mai sunt doi-trei care într-o zi o să le găsească, o să li se pară incredibil ce au citit, vor da mai departe iar spiritul de 'hai să facem ceva' se încheie exact aici.Din păcate, am o convingere că mai nimănui nu i-ar păsa indiferent ce ar păţi Assange.  Am devenit o societate destul de individualistă şi narcisistă.  Ne pasă doar dacă ne afectează cumva şi pe noi în mod direct.Vezi cazul Epstein.  Vezi cazul McAfee, care poate că nu a fost cea mai bună influenţă în lumea Cripto dar modul în care a sfârşit după care toată lumea a uitat de el e puţin dubios.  Vezi cazul Ulbricht sau cel mai recent şi controversat caz, Andrew Tate.  Atenţie, unele nume menţionate anterior au evident un trecut nu tocmai pozitiv.  Dar vreau să subliniez că în toate cazurile astea există nişte puncte comune.  Lipsa libertăţii şi / sau suicid dintr-un oarecare motiv.  Urmat de uitarea personajului şi nepăsarea din partea publicului.  Aş vrea să sper şi să cred că Assange va avea un alt curs.  Dar îmi e prea greu să cred că se va întâmpla vreodată o minune de genul ăsta.-V-am pupat,IntimitateaG",
      "score": 0,
      "upvotes": 0,
      "downvotes": 0
    },
    {
      "author": "GazetaBitcoin",
      "created_time": "February 11, 2023, 04:01:50 PMLast edit: May 26, 2023, 09:26:01 AM by GazetaBitcoin",
      "body": "Quote from: PrivacyG on February 10, 2023, 08:47:33 PMÎl admir pe Assange.  Admir de altfel orice persoană care se străduieşte să expună un adevăr mai puţin plăcut şi chiar să lupte pentru publicarea şi necenzurarea lui.Il admir de cand am aflat despre dezvaluirea crimei colaterale. De atunci am devenit relativ fanatic, sa zic asa. Am citit toate materialele prezentate in OP si am vazut si toate filmele de acolo... Si, cum apare vreun material nou despre Assange, il sorb. De pilda, anul trecut am aflat ca la inceputul lui 2022 se lansase cartea The Trial of Julian Assange: A Story of Persecution, de Nils Melzer. Imediat ce am aflat despre existenta ei, am inceput frenetic sa o caut. Din fericire, am si gasit-o la unul din putinii furnizori care o aduc la noi in tara. La fel si cu documentarul Ithaka - imediat ce am aflat de existenta lui, anul trecut, am si inceout sa-l caut si nu m-am lasat pana nu am reusit!Quote from: PrivacyG on February 10, 2023, 08:47:33 PMDar acum, cel mai realist vorbind.  Vă aşteptaţi ca toată situaţia lui să aibă un sfârşit pozitiv?  Pentru mine e evident că va fi doar un alt martir uitat şi pierdut prin istorie.Din pacate pentru el, dar si pentru intreaga omenire, Assange este dat drept exemplu, pentru indrazneala de a oferi acest nou tip de jurnalism, cu expunere totala a faptelor oribile petrecute in lume, oferind materialele necenzurate, asa cum le-a primit si el de la sursele sale. Cand WikiLeaks a lansat materialele despre razboiul din Afganistan, acest lucru s-a petrecut simultan cu publicarea lor in New York Times, Der Spiegel si Guardian. Cum se face ca doar Julian a fost acuzat de spionaj si incalcarea legilor, in timp ce niciun alt jurnalist nu a fost acuzat de acelasi lucru? Similar, cum de toate guvernele il cauta doar pe Satoshi, dar ceilalti dezvoltatori de criptomonede sunt nebagati in seama? Daca Satoshi ar aparea acum, crezi ca ari fi iertat de CIA / FBI?Este greu de crezut ca va scapa, insa speranta moare ultima...Quote from: PrivacyG on February 10, 2023, 08:47:33 PMDin păcate, am o convingere că mai nimănui nu i-ar păsa indiferent ce ar păţi Assange.  Am devenit o societate destul de individualistă şi narcisistă.  Ne pasă doar dacă ne afectează cumva şi pe noi în mod direct.Aici intervine, pe de-o parte, si necunostinta de cauza. I-am intrebat, de-a lungul timpului, pe multi: \"Stii cine este Assange?\". Mai niciunul nu stia... Si, dintre colaboratorii sai, doar in Guardian ce mai vad materiale despre el, despre evolutia procesului de extradare...Quote from: PrivacyG on February 10, 2023, 08:47:33 PMVezi cazul UlbrichtRoss este un alt exemplu in care \"justitia\" a vrut sa dea un exemplu. Sa fii condamnat la dubla inchisoare pe viata plus un spor de 40 de ani si imposibilitatea de eliberare conditionata, pentru un om aflat la prima abatere si pentru o acuzatie cusuta cu ata alba referitoare la o infractiune fara victime -- mi se pare ceva de nedescris. Pe langa imbecilitatea pedepsei in sine (cum, Doamne iarta-ma, ar putea cineva sa ispaseasca o dubla inchisoare pe viata? Moare si renaste, pentru a fi inchis iar???), cazul are multe lacune si, in parte, am incercat si eu sa il descriu intr-un topic scris in sectiunea internationala. Acum mi-a venit ideea sa il traduc si in sectiunea romaneasca, intrucat ar fi ceva de dezbatut pe subiect. In cazul lui Ross insa, ca si in cazul lui Assange, trebuia scos un tap ispasitor. Aici, tapul trebuia sa ispaseasca pentru aparitia pietelor negre ale Internetului. Si l-au prins pe amaratul asta, care nici macar nu mai detinea Silk Road cand l-au prins.In plus, cum se face ca proprietarii celorlalte piete negre - Silk Road 2, Silk Road 3, dar si altele - care au fost capturati si inchisi au fost si eliberati intre timp? Cum e posibil asa ceva? Iar Ross trebuie sa stea doua vieti in puscarie. Si, apoi, alti 40 de ani. Deci dupa ce moare a doua oara trebuie sa se mai nasca o data, pentru a reusi sa indeplineasca pedeapsa.E ca intr-un banc: un judecator ii aplica o pedeapsa de 50 de ani de inchisoare unui om de 70 de ani. Inculpatul spune: \"Onorata instanta, dar eu nu o sa mai traiesc atat!\". Judecatorul ii raspunde: \"Ei, faci si tu cat poti.\". Ras-plans...Quote from: PrivacyG on February 10, 2023, 08:47:33 PMAş vrea să sper şi să cred că Assange va avea un alt curs.  Dar îmi e prea greu să cred că se va întâmpla vreodată o minune de genul ăsta.In acest moment, cred ca tot ce putem face este sa ne rugam pentru el. Si, eventual, sa ii cumparam cartile, intrucat astfel ar putea incasa si el ceva din drepturile de autor. Catusi de putin ar insemna, sunt sigur ca orice contributie il poate ajuta pe bietul om.Eu unul, asa cum am spus, le-am cumparat pe toate, chiar si unele scrise despre el, nu doar de el.Felicitari pentru atingerea rangului de membru Legendar! Il meritai pe deplin! Si, totodata, esti abia al doilea utilizator al sectiunii romanesti care atinge acest prag pornind de la zero. De remarcat, de asemenea, faptul ca ai reusit sa obtii cele 1000 merite in doar 644 zile, 30 minute si 32 secunde (daca nu mi-a dat mie cu virgula la calcule  ). Foloseste-l cu inteleciune, IntimitateG.O sa mai ai oleaca de asteptat acum, pana vine si titulatura oficiala (mai precis, intre 313 si 568 zile (o, Doamne! 568 zile???)), dar sa speram ca vei fi norocos. Eu nu am fost si am primit rangul in mod oficial tooooocmai aproape de ultima actualizare a perioadei de activitate (adica inspre 1030 puncte de activitate); daca nu ma insel, la penultima actualizare posibila, inainte de a depasi 1030, asteptand astfel aproape 700 de zile din momentul in care primisem al o mielea merit. Csf, ncsf. Poate ca tu vei avea ceva mai mult noroc insa   Am sa iti las tie onoarea sa iti postezi trofeul in topicul aferent, regulamentar, pe #barosaneala",
      "score": 0,
      "upvotes": 0,
      "downvotes": 0
    },
    {
      "author": "PrivacyG",
      "created_time": "February 12, 2023, 12:23:54 AM",
      "body": "Mulţam' pentru merite.  Apreciez.  M-ai şi speriat o clipă, că am crezut că am ajuns deja Legendar cu tot cu titlul de sub nume.  Şi chiar mă gândeam cum naiba să fiu, că nici prin Hero nu ştiam să fi trecut încă.E clar că toţi aceşti oameni despre care ai amintit sunt luaţi de glugă şi atârnaţi de un cui încât lumea să vadă şi să ştie ce li se întâmplă dacă vor repeta ce au făcut ei.  Zici că e o strategie pentru a închide guri şi pentru a calma potenţialele viitoare personaje de genul Assange.  Şi e cam de plâns.Dacă Satoshi a fost găsit de CIA sau FBI, atunci cred că Satoshi e mort.  Dacă nu l-au găsit încă, atunci cred că e undeva printre cele mai importante ţinte pe care le au pe listă.  Oricum, binele e cert că nu i-l vor.-V-am pupat,IntimitateaG",
      "score": 0,
      "upvotes": 0,
      "downvotes": 0
    },
    {
      "author": "GazetaBitcoin",
      "created_time": "February 12, 2023, 09:45:02 AM",
      "body": "Quote from: PrivacyG on February 12, 2023, 12:23:54 AME clar că toţi aceşti oameni despre care ai amintit sunt luaţi de glugă şi atârnaţi de un cui încât lumea să vadă şi să ştie ce li se întâmplă dacă vor repeta ce au făcut ei.  Zici că e o strategie pentru a închide guri şi pentru a calma potenţialele viitoare personaje de genul Assange.  Şi e cam de plâns.Da, sunt pusi la stalpul infamiei. Bine ca nu suntem in urma cu cateva sute de ani, ca i-ar fi spanzurat in piata publica sau i-ar fi rastignit la drumul mare, sa vaza tot norodu' ce-nseamna sa n-asculti stapanirea!Quote from: PrivacyG on February 12, 2023, 12:23:54 AMDacă Satoshi a fost găsit de CIA sau FBI, atunci cred că Satoshi e mort.  Dacă nu l-au găsit încă, atunci cred că e undeva printre cele mai importante ţinte pe care le au pe listă.  Oricum, binele e cert că nu i-l vor.In privinta lui Satoshi nu prea acum cum sa vin cu vesti. Insa cu informatii despre Assange am sa revin, de fiecare data cand voi mai afla ceva nou despre progresul procesului.Quote from: PrivacyG on February 12, 2023, 12:23:54 AMMulţam' pentru merite.Sa te bucuri de ele! Le meriti cu prisosinta!   Cu ocazia asta bifez si eu ceva nou, intrucat niciodata nu am promovat pe cineva la rangul de Legendar Quote from: PrivacyG on February 12, 2023, 12:23:54 AMchiar mă gândeam cum naiba să fiu, că nici prin Hero nu ştiam să fi trecut încăIntimitateG, dupa cum ti-am mai explicat o data, cand activezi in gasca puiului de vulpe ajungi sa controlezi chiar si timpul   Acum, na, pentru cine nu poate asa ceva, in acest topic exista un tabel cu toate perioadele de activitate din 5 ianuarie 2016 si pana in 26 decembrie 2060. Conform tabelului, pe 8 martie (hehe, ce zi frumoasa!) vei deveni Hero, intrucat atunci activitatea ta va fi mai mare sau egala cu 480 (mai precis, va fi 490). Deci nu mai e mult pana atunci Quote from: PrivacyG on February 12, 2023, 12:23:54 AMM-ai şi speriat o clipă, că am crezut că am ajuns deja Legendar cu tot cu titlul de sub nume.Pai asa umbla vorba pân' targ pe forum: odata ce ai atins pragul de merite pentru un rang, esti considerat ca ai acel rang  Faptul ca nu ai inca punctele necesare de activitate nu mai reprezinta o problema, fiind doar vorba de o chestiune de rabdare. Dar te asigur ca in ochii tuturor esti vazut acum ca membru Legendar Acum ce sa zic, nici cu rabdarea nu-i tocmai usor. In cazul tau, iti lipsesc minim 313 puncte de activitate (pentru a atinge minimul de 775, prag de la care incepe sa se acorde rangul \"oficial\"). Acest lucru se va intampla toooocmai pe 27 decembrie, la actualizarea de atunci a perioadei de activitate, cand vei avea 784 puncte (ce sa-ti fac daca te-ai grabit si ai strans atatea merite in asa scurt timp? ). De aici incolo nimic nu mai este cert, intrucat rangul se acorda intre 775 si 1030 puncte de activitate si nimeni (in afara lui theymos, cel mai probabil) nu stie cand. Practic, la crearea profilului ai primit si un seed, care spune la ce numar de puncte de activitate vei deveni Legendar, insa nu ai cum sa stii aceata valoare. Prin urmare, dupa ce ai aflat data de la care poti incepe sa fii Legendar (daca ai un noroc imens), tot ce poti lua in calcul este data maxima la care vei primi rangul. Urmarind acelasi tabel, la actualizarea din 4 septembrie 2024 vei avea 1036 puncte de activitate.Pe scurt, intre 27.12.2023 si 04.09.2024 vei avea si rangul scris in dreptul profilului",
      "score": 0,
      "upvotes": 0,
      "downvotes": 0
    }
  ]
}