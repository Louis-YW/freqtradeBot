{
  "id": "topic_5469150",
  "title": "MostarCoin",
  "author": "MostarCoin",
  "created_time": "October 04, 2023, 08:50:34 AM",
  "content": "NBA'de yeni sezona sayılı günler kala her zaman soru işaretlerine sebebiyet veren konuyu gündeme getirmek istedim.NBA'de Tüm zamanların en iyi ilk 5'i sizce kimlerden oluşuyor. Benim ilk 5'im.JordanCurryKobeLebronShaqSizin için benim ilk 30 listemi aşağıya bırakıyorum roster olarak kullanabilirsiniz. 1. Michael Jordan2. LeBron James3. Kareem Abdul-Jabbar4. Magic Johnson5. Kobe Bryant6.  Shaquille O’Neal7. Larry Bird8. Wilt Chamberlain9. Tim Duncan10. Steph Curry11. Kevin Durant12. Bill Russell13. Oscar Robertson14. Hakeem Olajuwon15. Kevin Garnett16. Charles Barkley17. Dirk Nowitzki18. Jerry West19. Karl Malone20. Julius Erving21. David Robinson22. Luka Doncic23. Jason Kidd24. Dwyane Wade25. Giannis Antetokounmpo26. Nikola Jokic27. Kawhi Leonard28. Isiah Thomas29. Scottie Pippen30. Allen Iverson",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5469150",
  "comments": [
    {
      "author": "EFS",
      "created_time": "October 04, 2023, 03:26:43 PM",
      "body": "En iyi ilk 5 yapmak her zaman zordur. 5 kişi seçince o kadar çok süperstar dışarıda kalıyor ki, birini yazsan diğerini niye yazmadın diye kendine soruyorsun ve bir sürü neden buluyorsun. Ara ara bu soruyu düşünürüm. Listede ilk yazdıklarım ilk tercihlerim, sonrakiler anmadan geçemeyeceğim isimlerden oluşuyor.Pivot - Shaquille O'Neal / Bill Russell / Kareem Abdul-Jabbarİzlediğim en dominant pivot Shaq'tı. Pota altında o kadar etkiliydi ki onu durdurmanın tek yolu faul yapmaktı. Serbest atış zaafiyeti nedeniyle Hack-a-Shaq formülü ortaya çıkmıştı.Bill Russell oynarken şu anki NBA tarzı bir profesyonel lig yoktu. Celtics ligi domine ediyordu. En çok yüzük sahibi ismi bu listeye koymamak olmaz ancak Shaq o kadar etkileyiciydi ki Russell'ı ilk 5'e ekleyemiyorum.Power Forvet - Tim Duncan / Karl Malone / Kevin Garnett / Dirk NowitzkiBurada Duncan'ı yazarken fazla düşünmem gerekmedi. Sadece diğer yazdığım isimler ikinci sıra için birbirine fazla yakın olduğundan düşündürdü. 5 şampiyonluk ile Spurs efsanesi TD hem saha içi hem saha dışında örnek bir oyuncu oldu.Small Forvet - LeBron James / Kevin Durant / Larry BirdNBA'de gördüğüm en iyi çok yönlü oyuncu, insan üstü bir fizik ve yetenek, 10 NBA finali ve 4 şampiyonluk ile GOAT LeBron James. İkinci sıraya ise gördüğüm en iyi şutör olan Kevin Durant'i ekliyorum. KD kesinlikle daha fazla şampiyonluk kazanabilecek bir oyuncu.Şutör Gard - Michael Jordan / Kobe Bryant / Dwyane WadeBu konuda fazla yazmaya gerek yok. 6 yüzük, 2 kez three-peat, en büyük marka, tam bir winner. Majesteleri Michael Jordan en iyi şutör gard konusunda tartışmaya mahal vermeden listede yerini alıyor.Point Gard - Allen Iverson / Jason Kidd / Steve Nash / Magic JohnsonFiziksel dezavantajlarına rağmen kazanma hırsı, asla vazgeçmeme, Philly'yi tek başına finale taşıması, NBA'in marka değerini en çok artıran oyunculardan biri olması nedeniyle The Answer'ı bu listenin başına koyuyorum. Daha çok yüzük kazanan, daha başarılı olan point gardlar var ancak bana göre gelmiş geçmiş en iyi gard Iverson'dır. Daha iyi kadrolarla oynasa kesinlikle yüzükleri dizerdi. Iverson, Kidd ve Nash'i canlı izleyebildiğim için şanslıyım.",
      "score": 0,
      "upvotes": 0,
      "downvotes": 0
    },
    {
      "author": "Vispilio",
      "created_time": "October 04, 2023, 04:40:03 PMLast edit: October 04, 2023, 06:17:03 PM by Vispilio",
      "body": "Michael Jordan'ı canlı izlemiş insanların herhalde 99.9%'u tüm zamanların en büyük basketbolcusu olarak tereddütsüz onun ismini yazarlar, sadece baskette değil, döneminin en büyük sporcusu kabul edilmiştir ve \"birşeyin Jordan'ı olmak\" deyimi, o konunun tartışmasız en iyisi olmak olarak litaratüre girmiştir, muhtemelen başka hiçbir dalda hem bu kadar domine edip hem de bu kadar spektaküler hareketler yapan bir sporcu daha gelmemiştir... Günümüz basketboluyla kıyaslarken bir de şunu belirtmek isterim, 80'li 90'lı yıllardaki fiziksel oynanan adeta savaş gibi geçen NBA ile bugünkü en ufak temasın faul olduğu, en ufak bir itişmenin teknik faulle cezalandırıldığı, hakeme yan bakanın bile teknik faul aldığı mecburen bütün oyuncuların süt dökmüş kedi gibi takılıp smaçlara üçlüklere izin verdiği şov NBA'i arasında dağlar kadar fark vardır,Steph Curry'ler Lebron'lar falan o sert NBA'de oynasalardı halleri ne olurdu ona göre değerlendirmek gerekir...",
      "score": 0,
      "upvotes": 0,
      "downvotes": 0
    },
    {
      "author": "püsür",
      "created_time": "October 05, 2023, 09:49:43 PM",
      "body": "Böyle konular aslında çok zevkli, oturur sabaha kadar konuşur insan ama ben sadece bir şeye yoğunlaşacağım. Oyuncunun yıldız olduğuna mı bakmalıyız yoksa başarısına ve takım oyununa mı? Örneğin Allen Iverson. Zamanının en yetenekli oyuncularından, 2001 civarı belki de en büyük yıldız. Ama antrenman yapmayı sevmeyen bir adam ve sürekli olamadı, şampiyonluk kazanamadı. Şimdi ilk 5'i seçtiğimiz takıma Allen Iverson'ı ben almam ama en iyi point guard aslında o. Böyle bir perspektif var bu olayda. Prime Shaq ve MJ direkt girer listelere ama gerisi tartışılır",
      "score": 0,
      "upvotes": 0,
      "downvotes": 0
    },
    {
      "author": "Phoenix Anka",
      "created_time": "October 06, 2023, 07:36:54 AM",
      "body": "Quote from: püsür on October 05, 2023, 09:49:43 PMBöyle konular aslında çok zevkli, oturur sabaha kadar konuşur insan ama ben sadece bir şeye yoğunlaşacağım. Oyuncunun yıldız olduğuna mı bakmalıyız yoksa başarısına ve takım oyununa mı? Örneğin Allen Iverson. Zamanının en yetenekli oyuncularından, 2001 civarı belki de en büyük yıldız. Ama antrenman yapmayı sevmeyen bir adam ve sürekli olamadı, şampiyonluk kazanamadı. Şimdi ilk 5'i seçtiğimiz takıma Allen Iverson'ı ben almam ama en iyi point guard aslında o. Böyle bir perspektif var bu olayda. Prime Shaq ve MJ direkt girer listelere ama gerisi tartışılırKobe, LeBron, bir sürü isim var. İnanın hangisi hak ediyor diye sorsalar hepsi hak ediyor deriz. Mesela şu an futbolda Messi ve Ronaldo, ikisi de muhteşem oyuncular ve hala en iyisi hangisi diye tartışıyorlar aslında ikisi de en iyisi. Bu yüzden bu basketbolcuları zamanına göre değerlendirmek lazım. Örneğin 90-00 arası en iyi 5, 00-10 aradı en iyi 5, 10-20 arası en iyi 5 şeklinde olması daha doğru olur çünkü her dönemin kendine göre değişiklikleri var, oynanış stilleri, faul düdükleri var. Tarihin en iyisi demek için tarih boyunca aynı şartlar altında bu sporu yapmaları gerekiyor bence.",
      "score": 0,
      "upvotes": 0,
      "downvotes": 0
    },
    {
      "author": "MostarCoin",
      "created_time": "October 06, 2023, 10:18:31 AM",
      "body": "Şu ana göre geçmiş dönem dahil kıyaslamak gerekebilir. Örneğin futbolda 11 kişi daha fazla alternatif yazılabiiir ancak basketbolda ilk 5 diyince belkide diğerlerine yazık oluyor kafasıyla ilerleniyor olabilir. 80'ler öncesi basketbol ile şu an arasında fark var. Evet fiziksel mücadele daha fazla belki zamanın oyuncuları daha az fiziksel mücadele ile oynuyor denebilir ancak şut atma bu sporun doğası. Sonuçta amaç sayı almak şampiyonluk vss.. diye uzayabilir. Oyunun amacı fiziksel dövüş olsa farklı bir açıdan bakılabilir ama oyunun doğasında sayı atmak olduğu sürece bu elit yetenekleri sırf daha az fiziksel mücadeleye girmeden logodan sayı atıyor diye küçümsenmesi kötü olur gibi.",
      "score": 0,
      "upvotes": 0,
      "downvotes": 0
    },
    {
      "author": "Vispilio",
      "created_time": "October 06, 2023, 01:24:05 PM",
      "body": "Quote from: MostarCoin on October 06, 2023, 10:18:31 AMŞu ana göre geçmiş dönem dahil kıyaslamak gerekebilir. Örneğin futbolda 11 kişi daha fazla alternatif yazılabiiir ancak basketbolda ilk 5 diyince belkide diğerlerine yazık oluyor kafasıyla ilerleniyor olabilir. 80'ler öncesi basketbol ile şu an arasında fark var. Evet fiziksel mücadele daha fazla belki zamanın oyuncuları daha az fiziksel mücadele ile oynuyor denebilir ancak şut atma bu sporun doğası. Sonuçta amaç sayı almak şampiyonluk vss.. diye uzayabilir. Oyunun amacı fiziksel dövüş olsa farklı bir açıdan bakılabilir ama oyunun doğasında sayı atmak olduğu sürece bu elit yetenekleri sırf daha az fiziksel mücadeleye girmeden logodan sayı atıyor diye küçümsenmesi kötü olur gibi. Yani bu kıyasla ilgili burada göz önüne almamız gereken 2 faktör var. Basketball doğası gereği fiziğin ve atletizmin çok ön planda olduğu bir spor, Wilt Chamberlain diye bir pivot vardı mesela 100 sayı atıyodu maçlarda, hangi döneme koyarsan koy bu adamı domine eder, Shaq keza 2 kişi 3 kişi adamın beline sarılıyodu, onların arasında smaçları basıyordu... Michael Jordan'ı dövüyorlardı maçlarda, ağırlık çalışıp gelip yediği dayaklara cevap verip 50-60 sayı bırakıyordu, bunlar gerçek savaşçılar.Şimdi potaya drive edene ufak bir temas varsa adam yere düşerse fln hop kasti faul, 3'lük çizgisinde adamın beline elini yaslarsan hop faul, böyle durumlarda maçlar 130-140 sayılara gelmeye başladı, bu kadar çok üçlüğün atılması kuralların çok katılaşmasından kaynaklanıyor, seyirci çeksin diye buna izin veriyorlar, bir de Amerikan kültürünün aşırı kuralcı ve \"politically correct\" hale gelmesiyle ilişkili bir konu...",
      "score": 0,
      "upvotes": 0,
      "downvotes": 0
    },
    {
      "author": "MostarCoin",
      "created_time": "October 06, 2023, 01:34:27 PM",
      "body": "Sadece fizik ve atletizim değil yeteneği de eklemek gerek. Yoksa NBA'de ne oyuncular fundamental 0 şut 0 ama fiziği var koşuyor diye kontrat alıyor. Wilt de bu dönemde 100 sayı atamazdı mesela pota altı dominasyonunda bildiğin mahalledeki büyük abi tabiriyle domine etmiş diğerlerini. O yıllara nazaran spor daha hızlı daha atletik ve daha güçlü. 15 -20m sayı yapmak pota altından daha kolay. Curry örneğin 3lü sıkıştırmada şut atıyor ve sayı alıyor. Oyunun amacı Yağlı güreş değil ki topu potaya sokmak ve bunu sürdürülebilir şekilde yapmak.",
      "score": 0,
      "upvotes": 0,
      "downvotes": 0
    },
    {
      "author": "xzone",
      "created_time": "October 06, 2023, 03:09:38 PM",
      "body": "Güzel konu olmuş, 90'lar ve 2000'ler basketboluna denk gelmiş ve hayranı olan biri olarak kendi ilk 5'imi yaparken pek objektif olamayacağım. 2015 sonrası oyun stili çok hoşuma gitmiyor, 2020 sonrasındaki insan ötesi fiziksel güçler de pek keyif vermiyor. Seyir zevkimi de göz önünde bulundurarak bir liste yapayım Takımıma bir pivot alacaksam ilk tercihim kesinlikle Shaq olurdu. Bir takımda hem takım arkadaşlarını gazlayabilecek, hem neşe kaynağı olup hem de maç sırasında bu kadar ciddi bir oyun oynayıp sahayı tek başına domine edebilecek bir isim daha görmedim. Böyle bir pota altınız varsa her zaman önde olursunuz.4 numara seçiminde ilk tercihim Nowitzki olurdu. Duncan oyun olarak daha domine edebilecek bir isim, Garnett daha acımasız. Ama ben çok iyi şut atan 4 numaraları her zaman çok sevdim, hem içeride hem dışarıda sağlam bir tehdit olup hücuma vizyonlu bir şekilde yön verebilecek bir isim. Eksik yanı savunmaydı diyebiliriz, biraz daha vahşi oynayabilse bütün dünyada en iyi olarak gösterilebilirdi. Tabi burada oyuncuların oynadıkları dönemdeki stilin etkisi çok fazla, Karl Malone ile stilleri çok farklı mesela.SF dediğimizde tartışmaya gerek yok, 20 yıldan uzun süre oynayıp hala ligin en iyisi olarak gösteriliyorsan en iyi ilk 5'e almamak olmaz. LeBron her zaman en iyiydi. Daha iyi bir forvet görmedim, Larry Bird, Pippen ya da Durant de en iyilerden ama ilk sıraya yazılacak kişi LeBron'dur.Geldik 2 numaraya. Jordan mı Kobe mi tartışması belki de dünyada asla sonu gelmeyecek bir tartışma. Mamba Mentality diye bir kavram var, savaşmak var, acıyı hissetmemek var. Gerçekten çok büyük bir efsaneydi, 90 jenerasyonuna basketbolu sevdirdi ve 2000'li yılların NBA ile dolu dolu geçmesini sağladı.Ama dünyanın en büyük basketbol markası, dünyadaki en büyük basketbol efsanesi, oyunu değiştiren kişi Jordan'dır. Avrupa'dan Asya'ya nereye giderseniz gidin dünyada en çok tanınan basketbolcu, en büyük başarılara imza atan isim ve benim için de 1 numaradaki kişi Jordan.PG seçimi benim için çok zor olmayacak. Her zaman idol olarak gördüğüm, sıradışı oyun görüşü, pasları, MVP'liği, şut stili, cesareti, say say bitmez özelliği ile dünyada şimdiye dek yaşamış en iyi guard benim gözümde Steve Nash. Fiziksel olarak hiçbir zaman üstün olmadı, hiçbir zaman muhteşem savunma yapmadı. Ama takımında yer alan en yeteneksiz oyuncuyu bile sınıf atlayacak performansa çekip çok iyi oyunlar oynatmayı başardı. Tam bir oyun kurucu ve tam bir kaptan. Benim ilk 5'im böyle oluştu. Yazarken keyif aldım ve yıllarca izlediğim kişilerin şutlarını, paslarını, şampiyonluklarını bir kere daha gözümün önünden geçirdim.Umarım bir gün yeniden orta sahadan atılan üçlükler yerine gerçek basketbol izlemeye başlarız",
      "score": 0,
      "upvotes": 0,
      "downvotes": 0
    },
    {
      "author": "forceoffog",
      "created_time": "October 11, 2023, 01:55:13 PM",
      "body": "Karar vermesi cok zor bir konu ama bence ilk 5 olarak yazdiklarina magic johnsons yerine stephen curry daha yetenekli geliyor bana.hepsi birbirinden yetenekli ve bazi konularda biri digerine daha baskin oldugundan kisiden kisiye degisebilir ama ilk 5 olarak geneliyle ayni fikirdeyim.",
      "score": 0,
      "upvotes": 0,
      "downvotes": 0
    },
    {
      "author": "Captain Corporate",
      "created_time": "October 11, 2023, 04:59:15 PM",
      "body": "Tam olarak hangi dönemleri olduğu gerçekten çok önemli bana soracak olursanız. Yani mesela Shaq bencede gelmiş geçmiş en iyi pivot sezonlarını geçirmiş bir isim, ama Celtics Shaq değil elbette. Bunu eğer \"peak\" dediğimiz kısımdan alıyorsak, o zaman Shaq benimde pivot tercihim olur, onun ulaştığı çıtaya ulaşana ben denk gelmedim. Bazı insanlar Kareem ve Bill diyebilir, bunada çok saygı duyuyorum, ama 2-3 tane youtube videosundan izlediğim birileri hakkında o kadar yorum yapamam, bi de çok geçmiş olduğundan ötürü daha NBA bu kadar populer değilken ve bu kadar çok insan gelişip gelmemişken çok zor bir karar. Bugün oynayan çocuklar bile daha Lebron lige geldiğinde doğmuştu, bu çocukların gelişimi son 10 yıl, dün doğmadı bunları, o yüzden zaman alıyor, yetenek havuzu bu kadar kısıtlıyken oynayıp \"efsane\" olan isimler hakkında düşüncem biraz farklı bu yüzden.PG: CurrySG: KobeSF: MJPF: Lebron (bu kadroda koyarsak oynar çok net bence, özellikle Miami yıllarında aldığı kas kütlesi ile gayet net PF oynayabilecek fizikteydi çok rahat)C: ShaqBu şekilde bugün bile çok büyük işler yaparlardı, elbette günümüz biraz farklı, bu isimlerin çoğunun oynadığı dönemden çok daha yumuşak bir savunma var, şuan dokunsan faul çalıyor hakemler, adamın yakınında rüzgar yapamıyorsun, ama bu isimler sıkıntı yaşayacak insanlar değiller, herkese büyük fark atıp rahatlıkla 40+ sayı ortalama farkla şampiyon olurlardı bence.",
      "score": 0,
      "upvotes": 0,
      "downvotes": 0
    },
    {
      "author": "Dzigie",
      "created_time": "October 15, 2023, 10:27:46 AM",
      "body": "Shaquille O'Neal cüssesi ile pota altında sayı atmaya çalışırdı. Üçlük attığını görmedim. Serbest atışları berbattı. Hızlı ve atletik değildi. Sevimli ve şakacı biri olmasının dışında bir basketbolcu olarak çok az iyi özelliklere sahipti.Ben de aslında çok iyi bir basketbol izleyicisi değilim. Türkiye'de basketbol yerine futbol daha çok seviliyor. Basketbol sahaları bir dönem yalnızca zengin semtlerde olduğu için benim çocukluk yıllarımda basketbol biraz elit ve zengin sporu olarak bilinirdi.Benim ilk 5'im:pg Magic Johnson sg Michael Jordansf LeBron Jamespf Karl Malonec Abduljabbar",
      "score": 0,
      "upvotes": 0,
      "downvotes": 0
    },
    {
      "author": "ajanwalker",
      "created_time": "October 15, 2023, 11:07:00 AM",
      "body": "Ben guard pivot pek bilmem. Benim için çok mühim de değilJordan izledim çok iyiydi. Basketi bıraktı geri geldi yine çok iyi oldu. Mesela Jordan döneminde Charles Barkley vardı eminim bir çok kişi hatırlamaz bile ama o da çok iyi basketçi idi. Jordan'ın gölgesinde kaldı. Zaten Jordan deyince de akla Chicago Bulls gelir. Sonrasında Kobe geldi. ( Allah rahmet eylesin) o da efso oldu. Şimdi de LeBron var. İlk beş bence her jenerasyonun kendi içinde yapılması gereken bir şey.Mesela Abdulcabbar da iyi basketçi ama bu devirde bir çok arkadaşımız izlemiş olamaz.",
      "score": 0,
      "upvotes": 0,
      "downvotes": 0
    }
  ]
}