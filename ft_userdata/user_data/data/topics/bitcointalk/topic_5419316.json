{
  "id": "topic_5419316",
  "title": "Bthd",
  "author": "Bthd",
  "created_time": "November 03, 2022, 03:30:39 PM",
  "content": "2023 yılı Cumhurbaşkanlığı yıllık programında blockzincir tabanlı dijital Türk Lirasının kullanılmasına dair planlama görünüyor. 2019 yılında da biraz daha farklı ibareler ile yer alıyordu ancak bu seferki biraz daha ciddi olabilir. Olayı boyutlarıyla ele almak gerektiğini düşünüyorum. Blockzincir tabanlı dendiğinde şeffaf, kişisel özegürlüklere izin veren bir para olacağını düşünüyorsanız yanılıyorsunuz. İstenen her cüzdan sahibinin bilindiği istenen her cüzdandaki varlığa doğrudan erişim elde edilebilerek varlıkları dondurabileceği bir sistemden bahsediyoruz. Blockchain ile yaratılabilen merkeziyetsizlikten tamamen uzaklaşmış tam merkezi bir sistem. Central Bank Digital Currency (CBDC) kavramı bitcoin ve alternatiflerinin tam karşısına koyularak onlarla savaşan bir varlık olacak. Yine de bizim gibi vergi toplamada yetersiz kalan, denetim eksikliği sebebiyle sadece dürüst vatandaşların vergi ödediği ekonomi modellerinde bir nebze vergi kaçaklarını önleyebilir. Zincir merkezi olacağı ve her cüzdan herkes tarafından gözlenebilir olmayacağı için sonuçta kimlerin vergisini gerçekten ödeyip ödemediğini hala öğrenemiyor olacağız. Güçlünün kuralları sistem altyapısı blockchain olarak değişse de işlemeye devam edecek.",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5419316",
  "comments": [
    {
      "author": "Nomad88",
      "created_time": "November 04, 2022, 05:54:09 AM",
      "body": "Süreç TCMB-CBDDO arasında paslaşarak yürütüldü. Pandemi nedeniyle beklenenden daha geç oluyor ama bu kez sona gelinmiş. Konuya takip ve vergilendirme merkezli baktıkları için aynı dili konuşmanın çok zor olduğu insanlar var.Onlar daha çok takip ve vergi istiyor, biz daha çok özgürlük ve adalet istiyoruz.İrrasyonel bir vergi düzenlemesi ile bir çuval inciri berbat etmesinler de ne yasası çıkartacaklarsa çıkarsınlar. Hangi tanımı yapacaklarsa yapsınlar. Böylesine korkunç bir hızla gelişen teknolojiye bu hızla zaten yetişemezler. Altı ayda bir o düzenleme değişecektir.",
      "score": 0,
      "upvotes": 0,
      "downvotes": 0
    },
    {
      "author": "Pierre 2",
      "created_time": "November 08, 2022, 06:27:54 PM",
      "body": "Ben bu olayın son kullanıcı olan bizim için tek faydasının hızlı trade olacağını düşünüyorum. Liranın değerlenme durumunu hissettiğiniz anlarda ancak belki gerçek lirayla uğraşmaktan çok buna dönersiniz.  Ama böyle bir şeyin global Binance a girme ihtimali de oldukça düşük görünüyor. Bu işin sonunda ne çıkar diye soruyorsanız metaverse gibi balon ve fiyasko bişey çıkar kimseler de kullanmadan çöp olur gibi duruyor.",
      "score": 0,
      "upvotes": 0,
      "downvotes": 0
    },
    {
      "author": "meser#",
      "created_time": "November 08, 2022, 08:10:55 PM",
      "body": "Şu ibare \"Dijital Türk Lirasının ödemeler için kullanımı testlerine başlanacaktır.\" için kripto paralar ile ödeme yasağını kaldıracaklar mı acaba yoksa bu paraya imtiyaz mı verecekler ya da buna hiç gerek kalmadan rafa mı kaldırılacak  Yeterliliği, hızı, kapsama alanı gibi teknik olarak yapılan testler bu sistemin yeterliliği noktasında istedikleri cevapları verecektir ancak gerçek piyasada diğer birimlerle aynı kefede olmadan sadece ulusalda kullanılabilen bir dijital para olacaktır. Dünya klasmanında diğerleri ile rekabete girmeyecektir istense de talep olmayacaktır. Bana kalır ise bu paranın kullanımı marketlerde, otobüs, tramvay,metro ve dolmuş gibi tüketim yerlerinde pos cihazına bir muadil olacaktır. Ankara'daki otobüste de, İstanbul'daki metro'da da geçerli olan bir birim olacaktır. Yeni nesil kimlik kartlarıyla entegreli birşekilde olur falan filan.",
      "score": 0,
      "upvotes": 0,
      "downvotes": 0
    },
    {
      "author": "mandown",
      "created_time": "December 29, 2022, 12:39:03 PM",
      "body": "Digital paranın ilk transferi başarılı olarak tamamlanmış. Ne kadar işe yarar kim kullanır bilmem ama adamlar yavaş yavaş ortaya ürün çıkartmayı başardılar. Acaba hangi ağda? kendi ağı mı var?",
      "score": 0,
      "upvotes": 0,
      "downvotes": 0
    },
    {
      "author": "Bthd",
      "created_time": "December 29, 2022, 03:31:47 PM",
      "body": "Quote from: mandown on December 29, 2022, 12:39:03 PMDigital paranın ilk transferi başarılı olarak tamamlanmış. Ne kadar işe yarar kim kullanır bilmem ama adamlar yavaş yavaş ortaya ürün çıkartmayı başardılar. Acaba hangi ağda? kendi ağı mı var?CBDC'ler tam yetki isteyecekleri ve şeffaflık istemeyecekleri için kendi zincirleri dışında bir yerde olması çok mantıklı değil. %100 yetkiyi ve istedikleri baskınlığı diğer zincirlerde yakalamaları mümkün değil. Ethereum veya başka bir zincir merkez bankalarının isteklerini karşılamaz.",
      "score": 0,
      "upvotes": 0,
      "downvotes": 0
    },
    {
      "author": "gospodin",
      "created_time": "December 31, 2022, 07:19:31 AM",
      "body": "yahu zaten şu an kullandığımız dijital para değil mi? insan az biraz özenir:)benim asıl merak ettiğim konu hem fiziki hem de \"dijital\" denilen bu paranın ayrı olarak mı yoksa biri diğerinin yerini geçerek mi ortaya çıkacağı.devlet açısından paranın kontrolü/takibi çok daha rahatlayacak.",
      "score": 0,
      "upvotes": 0,
      "downvotes": 0
    },
    {
      "author": "mandown",
      "created_time": "December 31, 2022, 07:47:16 AM",
      "body": "Devletler istesin yeterki parayı her türlü takip edecek yapıyı rahatlıkla kurarlar kayıp kaçak gelirler insan yapısı yüzünden göz ardı ediliyor. Bir yakınım kumar sitesine online çağrı desteği veriyor bir paralarlan bahsediyor ağzım açık kaldı devlet bu kadar büyük para transferi olan yeri istese anında bulur. Bırak bulmayı adamlar kumar sitesine lisans parası bile ödüyormuş hemde inanılmaz paralar.Dijital para konusundaki teknolojiyi merak etsemde bana daha çok birilerinin cebini doldurmak için ortaya çıkan bir projeden öteye gideceğini sanmıyorum...",
      "score": 0,
      "upvotes": 0,
      "downvotes": 0
    },
    {
      "author": "bobita",
      "created_time": "January 01, 2023, 02:40:52 PM",
      "body": "Bu işlerdeki nihai hedef elbette kullanım kolaylığı, kağıt/plastik/basım masrafından kurtulmak vb değil, esas amaç paranın tamamen izlenebilirliğini ve kontrolünü sağlamak.Şu an muhtemelen son dönemleri yaşasak da, nakit paranı fazla afişe olmadan döndürebiliyorsun, ya da neyin olduğu konusunda gri bölgede kalabiliyorsun, ama kripto ile öyle bir olanak kalmayacak. Bu yazdıklarım elbette üç yıl sonra olacak şeyler değil ama gidişat net bir şekilde bu yönde.",
      "score": 0,
      "upvotes": 0,
      "downvotes": 0
    },
    {
      "author": "gospodin",
      "created_time": "January 02, 2023, 03:08:16 PM",
      "body": "QuoteTürkiye Cumhurbaşkanı Yardımcısı Fuat Oktay: \"E-Devlette yeni bir devrim olacak. Blokzincir tabanlı bir giriş sistemini 'dijital kimliği' getiriyoruz. e-cüzdan uygulaması kapsamında çalışacak giriş sistemi ile vatandaşlarımız blokzincir ağında oluşturulmuş dijital kimliklerle e-Devlete girebilecek.\"kaynak: ninja newslogin olma olayını sanırım cüzdan ile yapacağız. web3'e entegre bir e-devlet. valla bir yandan diyorum ki bu adamlar bir şey başaramaz ama bir yandan da e-devlet'in muhteşem tarafını görüp dünyaya karşı şov yaparız diye düşünüyorum. sanırım bu tl işini de ciddi ciddi yapıp hepsini bir potada eriteceğiz. ilerleyen dönemde seçimlerde farklı bir hükümet oluşursa umarım bu planları askıya almazlar.",
      "score": 0,
      "upvotes": 0,
      "downvotes": 0
    },
    {
      "author": "mandown",
      "created_time": "January 02, 2023, 04:27:22 PM",
      "body": "Hocam ucundan dahi tutmaları iyidir birileri blockchaini ülkemize bu yöntemle rahatlıkla sokabilir en azından eğitim alanında da olsa.Bizlerin çocukları değilde bir iki sonraki nesillerin hayatında olacağı kesin olan bir teknoloji bu. İnternet gibi bir devrim.",
      "score": 0,
      "upvotes": 0,
      "downvotes": 0
    },
    {
      "author": "meser#",
      "created_time": "January 02, 2023, 07:57:19 PM",
      "body": "Quote from: gospodin on January 02, 2023, 03:08:16 PMQuoteTürkiye Cumhurbaşkanı Yardımcısı Fuat Oktay: \"E-Devlette yeni bir devrim olacak. Blokzincir tabanlı bir giriş sistemini 'dijital kimliği' getiriyoruz. e-cüzdan uygulaması kapsamında çalışacak giriş sistemi ile vatandaşlarımız blokzincir ağında oluşturulmuş dijital kimliklerle e-Devlete girebilecek.\"kaynak: ninja newslogin olma olayını sanırım cüzdan ile yapacağız. web3'e entegre bir e-devlet. valla bir yandan diyorum ki bu adamlar bir şey başaramaz ama bir yandan da e-devlet'in muhteşem tarafını görüp dünyaya karşı şov yaparız diye düşünüyorum. sanırım bu tl işini de ciddi ciddi yapıp hepsini bir potada eriteceğiz. ilerleyen dönemde seçimlerde farklı bir hükümet oluşursa umarım bu planları askıya almazlar.Hocam zaten e imza olarak btk tarafından sağlanan bir hizmet var. Usb ile ıslak imza gerektiren birçok işlemin yerini alan bu hizmet teoride ve pratikte kişinin kimliğini doğrulamasını sağlıyor. Keza bu e imzalar ile e devlete girişde yapabiliyor. Ayrıca bu yeni kimliklere bu e imza entegre edilebiliyor tabi bunun içinde bir akıllı kart okuyucu zımbırtısı gerekiyor. Baktığınızda aslında bir nevi hali hazırda e devlete giriş için kullanabileceğimiz iki ayrı dijital kimliğe sahip olabiliyoruz ancak bunları blockchain statüsünde kabul edemeyiz. Tabi bu iki uygulamanın genele ortalama olarak kullanımı çok az seviyelerde. Keza bu sistemlere rahatlıkla adapte edilebilecek birşey ancak bana göre ya laf çok icraat yok durumu olacak  ya da ortalamaya civarında birşey yapılacak ama kullanıcı dostu olmayan bir sistem olacak. Malum konu blockchain olduğunda ülkemiz sınıfta kalıyor.",
      "score": 0,
      "upvotes": 0,
      "downvotes": 0
    },
    {
      "author": "bobita",
      "created_time": "January 03, 2023, 10:27:18 AM",
      "body": "Her şeyi bir bütün olarak ele almak gerekiyor, sadece bir noktadan tutup ileri taşımaya çalışınca maalesef genele bir katkısı olmuyor, bunun en iyi örneği Hindistan'dır, bir tarafta hiç de hafife alınamayacak uzay çalışmaları yapıyorlar, ama diğer yandan halkın önemli bir kısmı bok içinde, hatta bazıları fare yiyerek yaşıyor, güya ülke yazılımcılarıyla ünlü ama diğer taraftan okuryazarlık oranı % 74 (kırsalda %30'lara kadar düşüyor).Bize gelirsek, okulları bok etmişsin, hepsini imam hatipe çevirmişsin, ders okutmak dediğin şey eve verilen ödev, o da internetten bulunuyor, yemişim e-devlete blok zinciri entegrasyonunu, dijital parayı.İlk 500 üniversiteye birkaç yıl öncesine kadar ucundan kıyısından da olsa giren okulumuz vardı artık o da yok (parayı bastırıp girilebilen listeler var, medya sürekli servis ediyor, oralara bakarsan 6 üniversite var ama hikaye), çekik diye güya küçümsediğimiz Çin'in ilk 20 içinde birden fazla üniversitesi var.",
      "score": 0,
      "upvotes": 0,
      "downvotes": 0
    },
    {
      "author": "illetyus",
      "created_time": "March 08, 2023, 09:52:29 PM",
      "body": "Umarım ethereum yan zinciri üzerine kurarlar.",
      "score": 0,
      "upvotes": 0,
      "downvotes": 0
    },
    {
      "author": "Gencecikmen",
      "created_time": "April 18, 2023, 09:32:43 AM",
      "body": "Açıklama da e-devlet ile entegre olacağını söylemişler. devlet ile ilgili sürekli hacklendiğine dair ve verilerimizin ortada olduğuna dair birçok iddia var. Hatta pandemi dönemi hackerler para karşılığı istedikleri kişileri izolasyonda gösterebiliyordu. Bu durumları düşündükçe e-devlet ile entegre bir kripto cüzdan kullanmak ne kadar mantıklı olur bilemiyorum.",
      "score": 0,
      "upvotes": 0,
      "downvotes": 0
    }
  ]
}