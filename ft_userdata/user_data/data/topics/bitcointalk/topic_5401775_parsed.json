{
  "id": "topic_5401775",
  "title": "vonutage",
  "author": "vonutage",
  "created_time": "June 08, 2022, 09:11:14 AM",
  "content": "Merhabalar,Ülkemizde kripto o kadar yaygınlaştı ki reel para yatırım işinden uzaklaştık. Ama madem ayı sezonu içerisindeyiz boğa da kazandıklarımızı doğru değerlendirmek gerektiğini düşünüyordum. Bu arada ismini bilsem de Eurobond'u tam olarak tanımıyordum.Son dönemde yaptığım araştırmalardan sonra bir miktar yatırım yapma kararı aldım ve giriştim. Konuyla ilgili sizlere de bilgi vermek istedim.Eurobond :Ülkelerin veya ülke tarafından izin verilmiş kurumların, kendi ülkesi dışında kaynak yaratmak amacıyla \"belli koşullar ve izinler\" çerçevesinde çıkardıkları borçlanma aracıdır.Cümleden anlaşılması kolay olmayabilir. O nedenle örnek vereyim. Türkiye'nin yurtdışından USD toplayarak bunu ülkedeki bazı şeyleri finanse etmektir. Yani kısaca devletin dış borçlanmasıdır. Devletin diyorum ama bazen ve belli koşullar altında özel kurumlarda eurobond çıkarabilir. Bu arada adının Eurobond olmasına takılmayın, USD olarak da bu fonlar yaratılabiliyor.İlk akla gelen soru şu olacaktır: Dış borçlanma ise bize ne faydası var?Dış borçlanma da olsa, bu eurobond kağıtları TR piyasasına da düşüyor ve alınıp satılabiliyor. Aslında eurobond bir ihale ile, dış bankalar aracılığı ile bütün olarak ortaya çıkarılsa da, 1 LOT = 1000USD olacak şekilde bankalar tarafından parçalı satılabiliyor. Burada sizi yanıltmaması gereken şey piyasa da bu ürünlerin 1000$'dan alınıp satılması pek mümkün değil.Çünkü alım satım sırasında fiyatlar değişken oluyor ve genel olarak bu değişim ülke risk raporuyla bağlantılı. Onu da şu şekilde açıklayan bir yer buldum ve bence yeterince açıklayıcı;Quote Eurobondların Riskleri Nedir?Eurobondlar hem faiz oranındaki hem de kurlardaki değişimlerden etkilenir. Faiz oranlarındaki yükseliş Eurobond fiyatlarını düşürür. Faiz oranlarındaki en önemli belirleyici etmen ülkenin CDS primidir. CDS primlerindeki artışlar faiz oranlarını yukarı taşır, bu da Eurobond fiyatlarını düşürücü etki yapar.CDS, Credit Default Swap (kredi batma riskinin değiş tokuş edilmesi) deyiminin kısaltmasıdır. CDS, bir kişi ya da kuruluşun, kredi sahibinin karşılaşabileceği alacağın ödenmemesi riskini belirli bir miktar karşılığında üstlenmeyi kabul etmesinin bedelidir. Bu çerçevede bir anlamda kredi sigortası gibi çalışır. Bir ülkenin ya da şirketin CDS primi ne kadar yüksekse borçlanma maliyeti de o kadar yüksek demektir.Çünkü bu prim ister istemez faize yansımaktadır. CDS primi piyasada tıpkı döviz kurları gibi anlık arz ve talebe göre ortaya çıkar. O nedenle risk ölçmekteki en objektif ölçü olarak kabul edilir. 5 yıllık CDS primi; 5 yıllık ABD Hazine Tahvili verimine bağlı olarak geçmiş ve mevcut verilere dayanılarak belirlenir. CDS primlerinin yüksek olması o ülkenin yatırım için risk barındırdığını gösterir. Yani bir ülkenin CDS primi yüksek ise yatırımınıza karşılık alacağınız geri ödemede yüksek olmalıdır. Bu da eurobond tahvilinin geri ödemelerine ve faiz oranlarına yansımaktadır.Yani kısacası 1000$'lık yatırımınız her zaman 1000$ etmeyebilir. Peki Eurobond'u mantıklı kılan şey ne?Eurobond'u çıkaran kurum, belli aralıklarla kupon ödemesi yapar. Genellikle uzun vadeli bir yatırım aracı olduğu için, bugün parayı vereyim 10 yıl sonra faiziyle toptan alırım mantığı işlemeyeceği için, USD'de her 6 ayda, EURO'da yılda bir kez kupon ödemesi yapılır. Yani Eurobond ihracı yapıldığı tarih itibariyle aslında bir ödeme planı ile sunuluyor.Veriyi örnek üzerinden anlatırsak daha iyi olacak diye düşünüyorum;AL40 kodlu Eurobond'un 1000$'dan satışa çıkan fiyatı şu an itibari ile yaklaşık 1174,27$ ve vade sonu 15/01/2030Bugün 11742,70$ vererek 10 lot al40 Eurobond almış olsak alttaki şekilde geri dönüş alıyoruz;15.07.2022   593,75 USD15.01.2023   593,75 USD15.07.2023   593,75 USD15.01.2024   593,75 USD15.07.2024   593,75 USD15.01.2025   593,75 USD15.07.2025   593,75 USD15.01.2026   593,75 USD15.07.2026   593,75 USD15.01.2027   593,75 USD15.07.2027   593,75 USD15.01.2028   593,75 USD15.07.2028   593,75 USD15.01.2029   593,75 USD15.07.2029   593,75 USD15.01.2030   10.593,75 USDToplam :      19.500,00 USDNormal şartlarda ilk ihracı sırasında 10000$'lık alım yapmış olsak, 10 lot için 10000$ ödeyecek ve dönüşünde yine aynı rakamı alacaktık. Şu an fiyatı yüksekte olduğu için biz aynı getiriyi elde etmek için 11742$ ödemek durumunda kaldık. Benim aklıma gelen ve bu süreçte araştırmalarımla cevap aldığım konuları aktarayım;1) Yukarıdaki tabloda yer alan veriler kesin. Yani 10 lot satın alım yaparsanız 6 ayda bir 593,75$ getiriyi alacak ve 15/01/2030 tarihinde 10593,75$'ını geri alacak. Mantık şu şekilde; X miktar her 6 ayda bir geri ödeme alıyorsunuz, son taksitte de anaparanızı + son kupon ödemesini geri alıyorsunuz. Ama biz 1000$'lık eurobond'u 1174$a aldık ama geri ödeme yine 10000$ + 593,75$ olarak yapılacak.2) Vade başında alıp, vade sonuna kadar durursanız ödemeleri en baştan itibaren hesaplanan şekilde alacaksınız.3) Vade ortasında bir yerde (yukardaki örnekte olduğu gibi) alırsanız, kupon ödemelerinizi aldıktan sonra ilk kupona denk gelecek şekilde yine alabilirsiniz. Ama öncekiler için bir ödeme almanız mümkün değil. İlgili tarihlerde Eurobond'u tutmanız durumunda alacaksınız.4) Herhangi bir tarihte almış olduğunuz Eurobond'u kupon ödemesi almış olsanız dahi, satabilirsiniz. Buradaki tek önemli nokta aldığınız fiyatla sattığınız fiyat farklı olabilir. İki yönlü de geçerli. Yani aldığınız fiyatın altında bozmak zorunda kalabilirsiniz. Ya da alım satım arasında kar da edebilirsiniz.5) Satış durumunda paranız t+3 yani 3 günün sonunda hesabınıza geçer.6) Sistem patlar mı? Bu konu en merak edilen şeylerden birisi. Çünkü $ ve € olarak çok güzel faiz getirisi sunuyor. Evet sistem patlayabilir. Bunun örneği en son Venezuela'da görüldü! Eğer ihracı yapan kurum veya devlet iflas ederse Eurobond'ların ödemeleri aksar veya yapılmayabilir. Şirketler için iflas, devletler için moratoryum bu süreci anlatır. Yani Türkiye Cumhuriyeti moratoryum ilan etmedikçe sorun olmaz diyebiliriz. Venezuela son kriz döneminde eurobond'lar için 1/50 oranında ödeme yapacağını ve daha uzun vadeye yayacağını açıkladı. Bu riskli bir durum bunu kabul ediyorum. Ama devletin battığı durumu düşünerek hareket etmek için farklı ülkelerde sigortalar ve gelir kaynakları olması lazım. Bu ülkede yaşadığımız sürece bu risk alınır diye düşünüyorum. 7) CDS raporunun fiyatı etkilediği yukarıdaki gibi doğru. CDS yani ülke risk puanı artarsa Eurobond fiyatları düşüş eğilimine girebilir. Yani bir çok yatırım aracında olduğu gibi volatilite var ve ani para ihtiyaçları durumunda sizi zorlyabilir. (İçinde bulunduğumuz ekonomik dönemde bu ciddi olarak değerlendirilmeli sadece TR olarak bakmayın, global anlamda etki yaratabilir) Vergi mevzusu. 2022 yılı için elde edilen eurobond getirisi 70.000TL'yi geçen kişilerin vergi beyanı yapması gerekir. Altında getiri elde edenlerin herhangi bir vergi ödemesine ve beyanına gerek yok. Yalnız burada 2. önemli bir nokta daha var. Farklı gelir kalemlerinden (gelir v., kira vergisi, ...vs) yıllık 880.000TL'yi aşan geliri olması durumunda Eurobond getirisi 70.000TL altında dahi olsa beyana dahil edilmesi gerekir. Vergi durumları biraz daha hassas olduğundan iyi irdelenmesi gerekir. Bu konu araştırmalarım devam ediyor güncelleme yaparım. Getirim ilgili miktarların altında olduğu için vergi mevzusuna çok takılmıyorum.KAYNAKLAR[1] https://tr.wikipedia.org/wiki/Eurobond[2] https://www.vakifbank.com.tr/tahvil-bono-eurobond-hesaplama-araci.aspx?pageID=2378. [Vakıfbank hesaplama aracı güzel çalışıyor][3] https://iyigelir.net/[4] https://www.gedik.com/hizmetler/uluslararasi-piyasalar/eurobond[5] https://www.finansgundem.com/[6] https://eksisozluk.com/eurobond--142383",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5401775",
  "comments": [
    {
      "author": "Lachrymose",
      "created_time": "June 08, 2022, 10:47:41 AM",
      "body": "Ben 716 CDSli enflasyonu gizleyen (%160 >> %73), o tüfeye rağmen kira artışını %39 olarak belirleyen ve kendi belirlediği orana uymayıp kira artışını %25’e sabitleyerek üstü kapalı sermaye kontrolü yapan bir ülkede %9 kazanç için ana paramı riske atmam. Eurobond’da yerli yatırımcı sigortasız.Bilgi dolu bir başlık olmuş eline sağlık.",
      "score": 0,
      "upvotes": 0,
      "downvotes": 0
    },
    {
      "author": "ZekiBeyy",
      "created_time": "June 08, 2022, 11:05:40 AM",
      "body": "Günü kurtarmak adına her formülü deneyeceklerini düşünüyorum seçime kadar bu işi bir şekilde götüreceklerdir. Ülkede adalet olmadığı için yapılan hiç bir şeye güvenim yok.Quote7) CDS raporunun fiyatı etkilediği yukarıdaki gibi doğru. CDS yani ülke risk puanı artarsa Eurobond fiyatları düşüş eğilimine girebilir. 7. Maddeye göre ülkemizin risk puanının daha çok artacağı aşikar, halen faiz indirimi yapacağız açıklaması ve bu durum mevcut olmayan ekonomik durumu çok daha kötü yapacak.",
      "score": 0,
      "upvotes": 0,
      "downvotes": 0
    },
    {
      "author": "eightdots",
      "created_time": "June 08, 2022, 12:18:50 PMLast edit: June 10, 2022, 07:36:06 PM by eightdots",
      "body": "Quote from: Lachrymose on June 08, 2022, 10:47:41 AMBen 716 CDSli enflasyonu gizleyen (%160 >> %73), o tüfeye rağmen kira artışını %39 olarak belirleyen ve kendi belirlediği orana uymayıp kira artışını %25’e sabitleyerek üstü kapalı sermaye kontrolü yapan bir ülkede %9 kazanç için ana paramı riske atmam. Eurobond’da yerli yatırımcı sigortasız.Bilgi dolu bir başlık olmuş eline sağlık.Yazılana katılıyorum. Duyduğum bir konuydu ve kazancın düşük olması ve yüksek miktar bağlanmasından dolayı korkmuştum biraz. ½9 gibi bir miktara düşük demiyorum sadece bağlanan paranın sigortadan uzak olması ve Eurobond'un çok bilinmemesi yüzünden yüzdelik orana baktığımda az diyorum.  Detaylı anlatım için teşekkürler. Yarını bile göremediğimiz ekonomik durumda garanti verilmeyen herhangi bir şeye daha bulaşmak çok zor oluyor. O yüzden uzak kalmayı tercih etmiştim. Quote Vergi mevzusu. 2022 yılı için elde edilen eurobond getirisi 70.000TL'yi geçen kişilerin vergi beyanı yapması gerekir. Altında getiri elde edenlerin herhangi bir vergi ödemesine ve beyanına gerek yok. Yalnız burada 2. önemli bir nokta daha var. Farklı gelir kalemlerinden (gelir v., kira vergisi, ...vs) yıllık 880.000TL'yi aşan geliri olması durumunda Eurobond getirisi 70.000TL altında dahi olsa beyana dahil edilmesi gerekir. Vergi durumları biraz daha hassas olduğundan iyi irdelenmesi gerekir. Bu konu araştırmalarım devam ediyor güncelleme yaparım. Getirim ilgili miktarların altında olduğu için vergi mevzusuna çok takılmıyorum. Vergi konusunda elden çıkan miktar da düşüldüğünde,  paranın uzun süre bağlı kalma durumu da olduğundan sıcak bakılmayacağını ve buna alternatif demeyeyim ama direkt altın, döviz alımı yapılsa bile ülkede daha fazla kar edileceğini düşünüyorum. En azından yatırımcının içi rahat eder. Belirsizlik çok olduğu için bu tip yerlere yatırım yapmanın karşısındayım.",
      "score": 0,
      "upvotes": 0,
      "downvotes": 0
    },
    {
      "author": "vonutage",
      "created_time": "June 08, 2022, 07:44:10 PM",
      "body": "Quote from: Lachrymose on June 08, 2022, 10:47:41 AMBen 716 CDSli enflasyonu gizleyen (%160 >> %73), o tüfeye rağmen kira artışını %39 olarak belirleyen ve kendi belirlediği orana uymayıp kira artışını %25’e sabitleyerek üstü kapalı sermaye kontrolü yapan bir ülkede %9 kazanç için ana paramı riske atmam. Eurobond’da yerli yatırımcı sigortasız.Bilgi dolu bir başlık olmuş eline sağlık.Global ekonomik veriler iç açıcı değil.+ TR'deki ekonomik veriler berbat ve geri dönülmesi zor bir noktadayız bunlara katılıyorum. Ama Eurobond yatırım kararını alma sebebim şu: Maaşı bu devletten alıyorum (hükümet değil), bütün yatırımlarım bu devlette, çocuklarımın bugün için tüm gelecek planı bu devlette... Eurobond almasam, o para bu devletin \"limitli\" verdiği garanti ile bankada duracak %0.25-%1 gibi saçma bir oranla.Yani riskli mi riskli. Buna katılıyorum. Ama bu şekilde bakarsak çuvalın içinde gezdirmek durumunda kalırız parayı. Ne araba, ne ev güvende olmaz diye hesapladım.Benim deneme amaçlı girdiğim tutar toplam yatırım mevduatımın %5-10 arası bir tutar. Çok da önemli değil.Ama insanlar sırf %20 veriyor diye UST ile kumar oynadılar. UST'nin o dönem barındırdığı risklerin %10'u bile değil bence Eurobond riski. Riskli ama kabul edilebilir gibi geliyor bana şahsen.Quote from: ZekiBeyy on June 08, 2022, 11:05:40 AMGünü kurtarmak adına her formülü deneyeceklerini düşünüyorum seçime kadar bu işi bir şekilde götüreceklerdir. Ülkede adalet olmadığı için yapılan hiç bir şeye güvenim yok.Quote7) CDS raporunun fiyatı etkilediği yukarıdaki gibi doğru. CDS yani ülke risk puanı artarsa Eurobond fiyatları düşüş eğilimine girebilir. 7. Maddeye göre ülkemizin risk puanının daha çok artacağı aşikar, halen faiz indirimi yapacağız açıklaması ve bu durum mevcut olmayan ekonomik durumu çok daha kötü yapacak. Eurobond olayının günü kurtarma ile alakası yok/olamaz. Yani elbette finansman için kullanılıyor ama bugün ortaya çıkan bir şey değil. Yıllardır var dolayısıyla gün ile alakalı değil.Gelelim CDS ile ilgili kısma. Aslında bunu ana başlıkta yazmak istedim ama araya kaynamış.Evet CDS'nin yükselmesi, ekonomik verilerin iyi olmaması, faizler vs vs bir çok etken Eurobond fiyatlarını etkileyebilir. Ancak! önemli bir nokta var. Ne olursa olsun fiyatı 1000$ altına düştüğünde talebi bence sonsuza yakın artacaktır. Bu da fiyatları tekrar yukarı taşımaya yetecektir.",
      "score": 0,
      "upvotes": 0,
      "downvotes": 0
    },
    {
      "author": "Jossque",
      "created_time": "June 09, 2022, 09:08:23 AM",
      "body": "Emek var,teşekkürler başkan konu için.",
      "score": 0,
      "upvotes": 0,
      "downvotes": 0
    },
    {
      "author": "Retro Harmony",
      "created_time": "June 23, 2022, 03:27:32 PM",
      "body": "Harika bir yazı olmuş hocam. Eurobond nedir sorusuna net bir cevap olmuş buna göre yatırım yapmak isteyen insanlar yatırımlarını yapacaklar. Ekonomiden anlayan kişilerin bile anlatırken zorlandığı bir tabir Eurobond sizse bunu çok iyi örnekler vererek anlatmışsınız emeğinize sağlık.",
      "score": 0,
      "upvotes": 0,
      "downvotes": 0
    },
    {
      "author": "Pierre 2",
      "created_time": "June 25, 2022, 02:06:01 AM",
      "body": "Bu eurobond mevzusu çok fazla gündeme geliyor ama ben de şüpheliyim. Dolar ya da Euro üzerinden düzenli gelir elde edebilmek hatta işine gelince satabilmek çok mantıklı. Ama maalesef gelişmiş ülke eurobond ları güvenli ve düşük karlı, gelişmemiş ülke eurobond ları ise aksine yüksek karlı ama güvensiz. Karar kılamıyorum. En mantıklısı Türk eurobond undan almak olurdu ama CDS tavan.Ve evet vergi mevzusu da oldukça sinir bozucu. Hani onu ayarlarız yıllık 70 bini geçmeyecek şekilde ama ne gerek var modundayım.",
      "score": 0,
      "upvotes": 0,
      "downvotes": 0
    },
    {
      "author": "ajanwalker",
      "created_time": "June 25, 2022, 06:15:01 AM",
      "body": "Quote from: vonutage on June 08, 2022, 09:11:14 AMBugün 11742,70$ vererek 10 lot al40 Eurobond almış olsak alttaki şekilde geri dönüş alıyoruz;15.07.2022   593,75 USD15.01.2023   593,75 USD15.07.2023   593,75 USD15.01.2024   593,75 USD15.07.2024   593,75 USD15.01.2025   593,75 USD15.07.2025   593,75 USD15.01.2026   593,75 USD15.07.2026   593,75 USD15.01.2027   593,75 USD15.07.2027   593,75 USD15.01.2028   593,75 USD15.07.2028   593,75 USD15.01.2029   593,75 USD15.07.2029   593,75 USD15.01.2030   10.593,75 USDToplam :      19.500,00 USDYatırım fırsatı değildir, USD yıllık enflasyonun 8%'e geldiği ve her ay arttığı ortamda negatif reel getirisi olan bir yatırımdan bahsediyoruz...Yabancı bir yatırımcıya \"Türkiye'de dolar bazlı enflasyonu bile geçemeyen 2030 vadeli bono buldum ne dersin\" diye sorsanız Lunatic'lerden bile daha çıldırmış olmalısın gibi bir yanıt alabilirsiniz...",
      "score": 0,
      "upvotes": 0,
      "downvotes": 0
    },
    {
      "author": "vonutage",
      "created_time": "June 29, 2022, 01:56:47 PM",
      "body": "Quote from: Pierre 2 on June 25, 2022, 02:06:01 AMBu eurobond mevzusu çok fazla gündeme geliyor ama ben de şüpheliyim. Dolar ya da Euro üzerinden düzenli gelir elde edebilmek hatta işine gelince satabilmek çok mantıklı. Ama maalesef gelişmiş ülke eurobond ları güvenli ve düşük karlı, gelişmemiş ülke eurobond ları ise aksine yüksek karlı ama güvensiz. Karar kılamıyorum. En mantıklısı Türk eurobond undan almak olurdu ama CDS tavan.Ve evet vergi mevzusu da oldukça sinir bozucu. Hani onu ayarlarız yıllık 70 bini geçmeyecek şekilde ama ne gerek var modundayım.Normal değil mi hocam bu söyledikleriniz.Riski yüksekse getirisi de yüksek, riski düşükse getirisi de düşük. Zaten yukarıda Eurobond anlatma sebebim bu. Risk yüksek ama getirisi de iyi.Quote from: ajanwalker on June 25, 2022, 06:15:01 AMQuote from: vonutage on June 08, 2022, 09:11:14 AMYatırım fırsatı değildir, USD yıllık enflasyonun 8%'e geldiği ve her ay arttığı ortamda negatif reel getirisi olan bir yatırımdan bahsediyoruz...Yabancı bir yatırımcıya \"Türkiye'de dolar bazlı enflasyonu bile geçemeyen 2030 vadeli bono buldum ne dersin\" diye sorsanız Lunatic'lerden bile daha çıldırmış olmalısın gibi bir yanıt alabilirsiniz... Sığ bir bakış açısıyla evet %8 getiri negatif görünebilir. Dolar bazlı alternatifi varsa dinlerim. Ama TL bazlı faizlerle bunu karşılaştıracaksanız hiç zahmet etmeyin.Doların geldiği/geleceği yeri görmeden yorum yapmak biraz boş. Sonucunda negatif reel getiri hesabı yapmak gerekebilir ama bunu yaparken TL bazlı değerlendirmeyi de yapmak durumundayız.",
      "score": 0,
      "upvotes": 0,
      "downvotes": 0
    },
    {
      "author": "ajanwalker",
      "created_time": "July 01, 2022, 02:58:06 AM",
      "body": "Quote from: vonutage on June 29, 2022, 01:56:47 PMZaten yukarıda Eurobond anlatma sebebim bu. Risk yüksek ama getirisi de iyi....Sığ bir bakış açısıyla evet %8 getiri negatif görünebilir. Sığ / derin / matematiksel / felsefi / epistemolojik ve bütün bakış açılarıyla kötü bir yatırımdır, doğru söylediğin tek cümle Türkiye'nin çıkardığı her bonoda risk yüksektir evet (herhalde yani  ), bu arada CDS'ten bahseden arkadaşlar olmuş, CDS bir ülkenin lflas riskini her zaman net olarak ifade etmez, bazen politik ve pozisyonel sebeplerle baskılanabilir CDS'e de çok güvenmeyin, CDS stabil seyrederken iflas eden ülkeler oldu bu notu da ekleyelim ⚡TL faize koymaktan iyi midir evet ama TL faizi zaten yatırım değildir halkı fakirleştirmek için tasarlanmış ve sahte verilerle makyajlanmış bir finansal sistemin uzantısıdır,bu da öyle aslında, biraz daha makro ekonomik bir değerlendirme gerekiyor sadece, daha iyi alternatifler var mı var onun için de diğer konuları tarıycaksın...",
      "score": 0,
      "upvotes": 0,
      "downvotes": 0
    },
    {
      "author": "vonutage",
      "created_time": "July 03, 2022, 07:49:15 PM",
      "body": "Quote from: ajanwalker on July 01, 2022, 02:58:06 AMQuote from: vonutage on June 29, 2022, 01:56:47 PMZaten yukarıda Eurobond anlatma sebebim bu. Risk yüksek ama getirisi de iyi....Sığ bir bakış açısıyla evet %8 getiri negatif görünebilir. Sığ / derin / matematiksel / felsefi / epistemolojik ve bütün bakış açılarıyla kötü bir yatırımdır, doğru söylediğin tek cümle Türkiye'nin çıkardığı her bonoda risk yüksektir evet (herhalde yani  ), bu arada CDS'ten bahseden arkadaşlar olmuş, CDS bir ülkenin lflas riskini her zaman net olarak ifade etmez, bazen politik ve pozisyonel sebeplerle baskılanabilir CDS'e de çok güvenmeyin, CDS stabil seyrederken iflas eden ülkeler oldu bu notu da ekleyelim ⚡TL faize koymaktan iyi midir evet ama TL faizi zaten yatırım değildir halkı fakirleştirmek için tasarlanmış ve sahte verilerle makyajlanmış bir finansal sistemin uzantısıdır,bu da öyle aslında, biraz daha makro ekonomik bir değerlendirme gerekiyor sadece, daha iyi alternatifler var mı var onun için de diğer konuları tarıycaksın...Anlamak istemediğiniz olay şu. Faiz normal şartlarda ekonominin içinde parası olanı, enflasyon gibi paranın değerini küçülten etkilerden korumaktır. Ayrıca bu sayede merkez bankaları paralarının elde daha fazla tutulmasını sağlamaya çalışarak bir yandan değer kazandırma yarışıdır.Ancak bazı para birimlerinin yüksek faiz ile cazip gösterilmesine ihtiyaç varken bazı para birimlerinde buna ihtiyaç yoktur. Dünyanın neredeyse %100'ünde kabul gören, bazı emtialarda garantör para birimi olarak bildiğimiz USD'de bu konuda kendini en az kanıtlamaya ihtiyacı olan paradır. Kaldı ki ülkemizde de doların ekonomimize neredeyse bire bir etkisi olduğunu görmekteyiz. Konjonktürel olarak bazı dönemlerde USD/TL paritesindeki artış, ülke de reel getiriyi yansıtmasa da (bugünlerde olduğu gibi); bazı dönemlerde de tam tersine USD/TL reel getiri hızla artarken, kurun artmadığı ya da az arttığı görülebilir. Çünkü bu sadece faiz oranları ile yönetilen bir sistemin parçası değildir. Dünya üzerinde çok nadir ülke %8e varan oranla USD borçlanması yapar. Bunu da şöyle açıklayayım. Aylardır faiz arttıran ABD merkez bankası FED hala faizi %2 seviyesinin altında izler. Eğer FED %8 faiz verseydi dünyada tüm USD holderlar bunu değerlendirmek isterdi. USD gibi garanti bir paradan getiri olarak %8 almak iyi bir şeydir ve bunu bizim ülkemizin bazı dinamiklerine dayandırarak reel getirisi negatif diyemeyiz. Bunu diyebilmek için, uzun vade bekleyerek USD/TL paritesinin takibini yapmamız gerekir. Eğer USD TL karşısında uzun vade değerlenmezse dediklerinizi haklı sayaabiliriz.Burada reel getiri hesabını ülkemizdeki ev araba fiyatlarına bağlamakta büyük talihsizlik olur. Çünkü hayat pahalılığı ile enflasyonun aynı şey olmadığını anlamak da lazım. Türkiye'de sahibinden gerçeği ile ev ve araba fiyatlarının manipülasyon ile sürekli ileri taşındığını bilmeyen kalmadı zira.Ve evet daha iyi alternatifler var. BKZ: bilyoner.com",
      "score": 0,
      "upvotes": 0,
      "downvotes": 0
    },
    {
      "author": "Gencecikmen",
      "created_time": "July 12, 2022, 11:28:24 AM",
      "body": "İlk önce çok bilgilendirici ve güzel bir konu olmuş. Bu yararlı bilgiler için ilk önce konuyu açan @vonutage sonra ise katkı veren tüm forumdaşlara teşekkür ediyorum. Bakıldığında çok karlı ve çok güzel gözüküyor. Çünkü Euro üstünden düzenli gelir eldetmek çok cazip ama gelişmiş ülkelerin eurobondaları çok karlı değil çok karlı gözüken gelişmemiş ülkelerin eurobondalarına nasıl güvenebiliriz bilemiyorum.",
      "score": 0,
      "upvotes": 0,
      "downvotes": 0
    },
    {
      "author": "gospodin",
      "created_time": "July 12, 2022, 05:32:09 PM",
      "body": "@vonutage neredeyse 1 haftadır aktif olmamış ama kendisine sormak istiyorum:başlığı açtıktan sonra ne gibi bir kararlar verdiniz acaba eurobond konusunda? uzun vadeli yatırım için mantıklı görülüyor. bir şekilde daha az riskli kanallara geçiş yapmak gerekiyor şu dönemde.",
      "score": 0,
      "upvotes": 0,
      "downvotes": 0
    },
    {
      "author": "vonutage",
      "created_time": "July 27, 2022, 07:40:35 PM",
      "body": "Quote from: gospodin on July 12, 2022, 05:32:09 PM@vonutage neredeyse 1 haftadır aktif olmamış ama kendisine sormak istiyorum:başlığı açtıktan sonra ne gibi bir kararlar verdiniz acaba eurobond konusunda? uzun vadeli yatırım için mantıklı görülüyor. bir şekilde daha az riskli kanallara geçiş yapmak gerekiyor şu dönemde.Şöyle sıralayayım.Fikrim bazı konularda sabit, bazı konularda değişti.1- Eğer elimde illa USD tutacam diyorsanız yatırım için bence hala güzel fırsat. Şöyle ki bu yazıyı paylaşmadan bir süre önce (Mayıs sonlarında) alım yapmıştım bir miktar deneme amaçlı. Aslında ben kıst bir ödeme ile kupon tarihi 15 Temmuz'da % olarak düşük bir ödeme gelir diye tahmin ediyordum ama kupon ödemesinin tamamını aldım. Yaklaşık %5 civarı bir ödeme aldım 6 aylık kupon için (1.5 ay gibi süre önce almış olmama rağmen.) Bir sonraki ödeme 15 Ocakta.2- Hesap yaparken ilk giriş fiyatı yani literatürde \"temiz-kirli\" fiyat konusuna dikkat etmek lazımYani evet 6 aylık kupon için %5 USD bazlı iyi ama ben hali hazırda piyasada dolaşan bir Eurobond aldığım için zaten %10 civarı daha pahalıya aldım. Yani sonuç olarak benim 1 yıllık kupon ödemem otomatik olarak boşa gitmiş olacak. Ama eurobond vadesi 2035! Yani daha 12 sene boyunca 6 ayda bir ödeme alacağım. O nedenle benim için kabul edilebilir bir kayıp.3- Yatırım kararlarınını nasıl aldığınızla çok ilişkili aslında Eurobond yatırımı.Şimdi geçtiğimiz 1.5 yıl içinde elimdeki paranın %40'ını Türkiye'de gayrımenkul'e, %10'sini otomobil'e %25 civarını kriptoya, %15'ini vadeli mevduat, %10'u doviz ve kalan %5'i eurobond yatırımı için kullandım. Bu durumda şunu rahatlıkla söyleyebilirim ki paranın tamamıyla asla Eurobond almak mantıklı gelmez. Ama yukarıdakine benzer ve farklı oranlarla kendi yatırım sisteminizi kurabilirsiniz. Bu şekilde bir fonlamada da Eurobond'un kesinlikle yer alması gerekli diye düşünüyorum. tabi fonun oransal farklılıkları olacaktır o da sizin risk algınıza göre değişir.4- Kısa vadede Kur Garantili mevduat uygulaması Eurobond'a göre daha mantıklı olabilir. Onu da şöyle örnekliyim.10000$'lık yatırımınızla Eurobond alsanız;6 ayda yaklaşık 500$ getiri alırsınız bu da bugunün TL kurla yaklaşık 9000TL eder. (Aylık 1500TL)10000$'lık yatırımı TL yapıp kur korumalıya koysanız;6 ayda yıllık mevcut oranlarla yaklaşık %18 faiz alırsınız (stopaj, ekstra vergisiz olduğundan hesabı kolay) yaklaşık 16000TL gelir. (aylık yaklaşık 2700 falan) - Ayrıca kur son 6 ayda ciddi yükseldiği için bu rakamlar çok daha fazlası oldu (ki ülke için çok boktan bir durum oluşturdu)Ama bu hesapları yaparken KKM'ın sizin vade açıkken bitip sizin pozisyon alamadığınız durumları değerlendirmeniz de lazım.5- Benim eurobond değerlendirmem paranın nakit olarak TR'de bankacılık sisteminde olduğu duruma dayalı. Yani USD yapıp kenarda saklayacağınız para için karar farklı olabilir. Daha öncede söyledim. Para X bankasında dururken zaten max 100k TL mevduat garantisi veriyor devlet. Türkiye'de ekonomik olarak zor durumlar, negatif hadiseler yaşanırsa bankacılık sistemindeki her paranın sıkıntıya gireceğini düşünürsek eurobond riski o kadar da yüksek gelmiyor. Yani KKM ile Eurobond riskleri çok da farklı değil. (eurobond'un değer kaybetmesi değil bahsettiğim risk. paranın güvenliği durumu)USD olarak tuttuğum parayı değerlendirebileceğim en iyi yöntem bu gibi geliyor bana. TL olarak tutma konusu farklı. NOT: Son olarak tekrar hatırlatayım Eurobond gelirleri beyan usülü vergilendirmeye tabi. Dolayısıyla bu konuyu göz ardı etmemek lazım. Aksi takdirde vergi götürüsü, getiriye denk olabilir. Vergi durumunu iyice özümsemeden karar vermemek lazım. Şahsen ben vergisel sıkıntıya girmeyecek bir rakama ayarladım. Daha doğrusu 2 farklı kişi üzerinden alarak bunu sağladım.",
      "score": 0,
      "upvotes": 0,
      "downvotes": 0
    },
    {
      "author": "Gerceklerisoyleyen",
      "created_time": "July 27, 2022, 07:51:32 PM",
      "body": "10000 $ yatırıma aylık 1500 Tl kar.Bankaya TL olarak faize koysan aylık 3450 Tl kar. Ne anladın yurobondana dan",
      "score": 0,
      "upvotes": 0,
      "downvotes": 0
    }
  ]
}