{
  "id": "topic_5425138",
  "title": "karabiber",
  "author": "karabiber",
  "created_time": "December 02, 2022, 11:57:32 AM",
  "content": "Artık günümüzde kodlama öğrenmek eskiden olduğu kadar zor değil. Kodlamayı mesleğiniz haline getirmek istiyorsanız bir yerden başlamak gerekir veya bu işi hobi olarak yapacaksanız paylaşacağım mobil uygulamalar ile zorlanmadan öğrenebilirsiniz. Buradaki amaç kodlamayı olabildiğince hayatınızın her alanında kullanmayı öğrenebilmeniz. Umarım faydalı olur. Codecademyhttps://www.codecademy.comÜcretsiz bir şekilde basit kodlamayı öğrenmek isterseniz mutlaka ziyaret edin. Bağlantıya tıklayarak telefonunuza indirme butonuyla rahatlıkla ulaşabilirsiniz. Easy Coderhttps://www.easycoder.ioSadece Java programlamayı öğrenebileceğiniz uygulamaya siteden ulaşabilirsiniz. Uygulamada temel kodlama ve seviyenize göre  gelişiminizi destekleyen sınavlar ve etkileşimli dersler var. Grasshopperhttps://grasshopper.appJavaScript bulmacalarıyla kod yazmayı öğreten ücretsiz bir uygulamadır. Telefonunuzda size gerçek JavaScript yazmayı öğreten eğlenceli, hızlı derslerle öğrenin. Yeteneklerinizi geliştirirken giderek zorlu seviyelerde ilerleyin.Codemuraihttps://apps.apple.com/tr/app/codemurai/id1136578460?l=trhttps://play.google.com/store/apps/details?id=com.zenva.codemurai&hl=tr&gl=USİnteraktif bir programlama öğrenme uygulamasıdır. İçerisinde pek çok farklı programlama dilini barındıran Codemurai sizi quizlerle ve egzersizlerle sınayacak. Hem Android hem iOS cihazlarda bulunan Codemurai kullanıcılar tarafından da beğeniliyor.Mimohttps://getmimo.comEtkileşimli dersleriyle ve basit anlatımlarıyla ön plana çıkan Mimo ile kodlamayı basit ve zevkli bir şekilde öğrenin. \"Mimo, farklı kodlama dillerinin tüm iç ve çıkışları boyunca sizinle konuşuyor ve yol boyunca yeni edindiğiniz bilgileri test ediyor.\"Programming Hubhttps://programminghub.ioProduct Hunt’ın, “Kodlama için Duolingo” başlığı ile tanıttığı Programming Hub, Android veya iOS işletim sistemine sahip akıllı telefonlarınıza yükleyip hemen kodlama öğrenmeye başlayabileceğiniz bir uygulama.SoloLearnhttps://www.sololearn.comBaşlangıç seviyesinden ileri seviyeye kadar her düzeyden eğitime ulaşabilir ve hangi seviyeden başlamak isteyeceğinize karar verebilirsiniz. Programlamayı en iyi şekilde öğrenmenizi sağlayacak SoloLearn C++,C#, Java, JavaScript, PHP, Python, R, Kotlin ve daha fazlasını içeren etkileyici programlara sahiptir. Kodlama yaparken en çok ihtiyaç duyduğumuz şeylerden birisi olan örneklemelerle hem kodlamayı daha iyi anlayabilir hem de eş zamanlı olarak pratik yapmayı deneyimleyebilirsiniz.",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5425138",
  "comments": [
    {
      "author": "meser#",
      "created_time": "December 02, 2022, 02:21:36 PM",
      "body": "Kodlamayı öğrenmek gerçekten de bir insanın kendine yapabileceği en iyi yatırımlardan bir tanesidir. Kodlamayı öğrenen birisi ayrıca sistematik bir düşünce sistemine de sahip olabilir. Üretken olur ve sistematik düşünce sistemiyle zorlu durumlar karşısında daha analitik eylemlerde bulunarak bu durumları kontrol altına alabilir. Tarımsal bir krizin ortasında tarımsal kaynaklara sahip olan ve bunları iyi kullanabilen devletler sıkıntı yaşamaz. Veya devletler bulundukları yerin zaman içerisinde suya ya da ekilebilir dikilebilir alanlara yani verimli topraklara sahip olan yerleri seçmişlerdir ya da sefere o taraflara gitmişlerdir. Çünkü devletin bekası söz konusudur. Aylar, yıllar ve asırlar geçti teknoloji gelişti ve artık çağ teknoloji çağı bu dönemde ise teknolojiye yatırım yapanlar, teknolojiyi yazanlara yatırım yapanlar kazanıyor. O yüzden kodlamayı öğrenmeli ve öğrenilmesine ön ayak olunmalı. Daha öncede paylaşmıştım diye hatırlıyorum bu videoyu vizyon farkı olarak tekrardan paylaşıyorum: https://www.youtube.com/watch?v=x_PJXkRywn4Teşekkürler @karabiber güzel konu olmuş ellerine sağlık daha da genişletilebilir",
      "score": 0,
      "upvotes": 0,
      "downvotes": 0
    },
    {
      "author": "ZekiBeyy",
      "created_time": "December 02, 2022, 03:32:03 PM",
      "body": "Kodlama hatta bir çok şey öğrenmek istiyorum ama yaş itibari ile öğrenmesi daha çok oluyor birde hep öğrenmek için erteliyorum. Sakin kafayla içeriklere göz atacağım ve uygulamaya çalışacağım. Teknoloji tarafına insanların kendine yapacağı her yatırım çok önemlidir kendimize her zaman yatırım yapmalı ve geliştirmeliyiz. En azından bir yerden başlanmalı bir başlangıç yapmalı diyerek düşünüyorum bir yandan da bu konulara hevesliyim meraklıyım",
      "score": 0,
      "upvotes": 0,
      "downvotes": 0
    },
    {
      "author": "emrecemsan",
      "created_time": "December 02, 2022, 04:01:14 PM",
      "body": "Kodlama öğrenmek mesleklerin geleceğini de düşündüğümüzde aslında büyük önem taşıyor. Çünkü gelecekte mesleklerin artık evrilmeye başlayacağını ve kodlamanın da çoğu meslekte bir yardımcı görevi görmeye başlayacağını düşünüyorum. Yani insanlara belirli bir düzeyde kodlama bilme zorunluluğu getirilebilir belki ya da bilen kişilerin ekstra bir avantajı olur.Yazılım alanında kendini geliştirmek isteyenler için Udemy gibi kaynakları da kesinlikle öneriyorum. Ücretsiz eğitimler de bulunuyor ancak şu sıralarda indirimlerle 70 tl gibi bir fiyata çok daha kaliteli eğitimler de kalıcı olarak satın alınabiliyor. Bunun dışında Harvard, MIT gibi üniversitelerin de çok güzel kaynakları mevcut. Hatta sertifika alabildiğiniz eğitimlerini de bulabilmeniz gayet mümkün.",
      "score": 0,
      "upvotes": 0,
      "downvotes": 0
    },
    {
      "author": "püsür",
      "created_time": "December 03, 2022, 11:10:03 AM",
      "body": "Çocuğum olsa psikopat derecede yazılım öğretirdim ve kendisi isyan edip saçma sapan şeyler yapmadığı sürece bilgisayar/yazılım mühendisi olmasını sağlardım. Yanlış bilmiyorsam geçen senenin üniversite sınavı 1.'si de İtü Bilgisayar Mühendisliğine gitmişti. Çocuğun vizyonunu kutluyorum valla helal olsun. Üniversitede ben de çok iyi phyton öğrenmiştim ama kullanmayınca insan unutuyor. Şimdiki aklım olsa kesinlikle lisede başlardım ve bu alana yönelirdim. Üniversitede uzaktan bir tanıdığım vardı. Adam düz fizik bölümü okuyordu ve derslere gitmiyordu. 1-2 sene sadece kütüphaneye giderek yani derslere girmeyerek kendi yazılım öğrendi. Uzun zamandır da bu alanda çalışıyor. En son bildiğim kadarıyla pandemi öncesi bile remote çalışıyordu ve dünyayı geziyordu. Latin amerika'nın ücra köşelerinde bile hem geziyor hem bir yandan çalışıyordu. Valla adama imrendim. Saçma sapan ofis işi yapmayacak şekilde ama güzel kazanacak şekilde hayatını kurabildi.",
      "score": 0,
      "upvotes": 0,
      "downvotes": 0
    },
    {
      "author": "flipme",
      "created_time": "December 06, 2022, 07:43:49 PM",
      "body": "Video eğitim serileri ve uzaktan eğitim metodları ile kodlama öğrenen tanıdıklarım var. Ancak bunun için bu işe zaman ayırmak gerekiyor. Zaten yoğun bir iş temposuna sahipseniz veya uzmanlık alanınızda kendinizi geliştirmeye çalışıyorsanız kodlama öğrenmeye vakit ayıramayabilirsiniz. Ben yoğun bir tempoya sahip olduğum için vakit ayıramıyorum. Bu liste ne kadar uzayıp giderse gitsin bana çok faydası olmaz. Ancak, çocuğumun bilgisayar oyunlarıyla vakit harcaması yerine hobi olarak kodlama öğrenmesini isterdim. Onu yönde bu destekleyeceğim ama onun son kararına da saygı duyacağım. İstemediği bir hayatı ona yaşatmak istemiyorum. Kodlamayı bir oyun gibi göreceği eğitimlere kaydetmek ve gelişimini görmeyi çok isterim.",
      "score": 0,
      "upvotes": 0,
      "downvotes": 0
    },
    {
      "author": "MK-74",
      "created_time": "December 06, 2022, 10:20:35 PM",
      "body": "Bu işler gerçekten insanın ilgisini çeken işler yani ilgini çekmiyorsa yapamayacağını düşünüyorum, merak olucak, uğraş olucak.Bende gram yok bunlar, çok istedim olmasını ama 1 günde sıkıldım.Kodlama, blockchain bunlar hep iyi para kazandıracak sektörler.Teşekkürler konu için.",
      "score": 0,
      "upvotes": 0,
      "downvotes": 0
    },
    {
      "author": "eightdots",
      "created_time": "December 10, 2022, 11:20:14 AM",
      "body": "İşin içine girildiğinde artık zevkli olmaya başlayan konulardan biridir kodlama. Bak ben de yapabiliyorum diyebilmek hem insanın özgüvenini artırıyor hem de yapabileceği şeyleri sınırlı olmadığını keşfetmesini sağlıyor. Mobil uygulamalarda öğreticiliğin bu denli üst seviyeye çıkması ulaşılabilirliği de artırıyor. Teşekkürler ellerinize sağlık konu için.",
      "score": 0,
      "upvotes": 0,
      "downvotes": 0
    }
  ]
}