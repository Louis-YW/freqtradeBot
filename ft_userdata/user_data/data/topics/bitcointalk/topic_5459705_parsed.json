{
  "id": "topic_5459705",
  "title": "Question:",
  "author": "Dzigie",
  "created_time": "July 13, 2023, 04:37:20 PM",
  "content": "Telegram kanallarında saatlik al sat yapan arkadaşlarım var. Mesela bir trader şimdi BNB alıyor, 15 dakika sonra biraz para kazanınca hemen satıyor. Birçoğu internet ortamının sağlayabileceği kadar arkadaşım. Aslında onlara her konuda güvenmiyorum ama ekran görüntülerini paylaştıkları için yalan söylemediklerine eminim. Bu işi de sık sık yapıyorlar. Fakat bu strateji benim yatırımcı zihniyetime uygun görünmüyor çünkü ne zaman denesem hep başarısız sonuçlar aldım. Doğrusu uzun vadeli yatırımlarımdan da iyi sonuçlar almadım ama günlük al sat yaparken arka arkaya farklı coinlerde çok büyük zararlar ettiğim oldu. Ayrıca araştırmasını iyi yaptığım bir coinde sabit beklemek psikolojimi daha iyi tutmamı da sağlıyor. Kendimi daha az gergin hissediyorum. Siz hangi tip yatırımcısınız?",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5459705",
  "comments": [
    {
      "author": "mandown",
      "created_time": "July 13, 2023, 04:42:57 PM",
      "body": "Dönemine ve projeye göre hareket ediyorum birçok projeye girdim artık elimde uzun vadeli tutacağım coinler sadece layer 1-2 türevleri olur onun haricinde hiçbirini uzun vade tutmam.  10 taneden 2 tanesi tutsa insanı ihya eder. O tarafta aldıklarıma hiç ellemiyorum yok sayıyorum kimi zaman aldıgım fiyatla bile ilgilenmem.Diğerleri ise anlık dönemin getirdiği projeleri ilk pastadan pay ile ana paramı almaya bakarım elde tutmaya gerek yok. 2021 döneminden bugüne çok nadir projeler ayakta kaldı.günlük alsat marjin vadeli vardır ama banane",
      "score": 0,
      "upvotes": 0,
      "downvotes": 0
    },
    {
      "author": "flipme",
      "created_time": "July 13, 2023, 09:34:04 PM",
      "body": "Ben en iyi kazancımı bekleyerek elde ettim. Sabırlı bir insan olduğum gibi sabırlı da bir yatırımcıyım. Yine en az 1 veya 2 yıl boyunca bekleyebileceğim bir periyodun içine girdim. Uzun vadeli yatırıma değer bulduğum coinleri kademeli olarak satın alıp bekleyeceğim. Günlük alım satım yaparak daha çok para kazanan insanların olduğuna da eminim ama daha çok işlem yapmak daha çok hata yapmak anlamına geldiği için ben daha az işlem yaparak beklemeyi seçiyorum. Ayrıca kripto paralarda ayı ve boğa döngüleri çok uzun zaman dilimlerine sahip olmadığı için bu yöntem bence daha iyi. Ortalama olarak 4 veya 5 yılda bir yeni bir döngünün içine giriyoruz.",
      "score": 0,
      "upvotes": 0,
      "downvotes": 0
    },
    {
      "author": "Bthd",
      "created_time": "July 13, 2023, 10:43:03 PM",
      "body": "2017'den beri sürekli olarak BTC arttırma derdinde olduğumu düşünürsek 6 sene uzun vade demek için yeterli bir süre sanırım. Muhtemelen elimdeki BTC miktarının büyük bölümü miras olacak çünkü satmak için sebep göremiyorum. Diğerlerine gelirsek projenin ekosistem için önemine bakıyorum. Eğer hızlı gelişebilir alanlardaysa HOLD. Örneğin elimde halen airdroptan gelme UNI, OP, ARB duruyor satmadım hiç. Bir de hype takip için alıp sattığım şeyler var. Proje için ciddi hype ihtimali görüyorsam erken aşamalardan yatırım yapıp en kısa sürede ana paramı çıkmaya bakıyorum. Bu piyasada hype olacak proje tipi çok hızlı değişiyor. Tekrar sıra gelene kadar eğer eldeki mal çok işlevsel değilse büyük ihtimalle ölüyor.",
      "score": 0,
      "upvotes": 0,
      "downvotes": 0
    },
    {
      "author": "zonefloor",
      "created_time": "July 14, 2023, 05:10:12 AM",
      "body": "İçinde bulunduğun kripto para birimlerine göre yatırımlarım değişkenlik gösteriyor ve buna ilavetendw mevcut piyasa koşulları da bunu etkiliyor. Ama genel olarak btc ve eth arttırma durumlarını göz önüne aldığımız da uzun vade yatırımcısı diyebilirim kendime fakat altcoin lerde de fomo ve mevcut durumlarda da 1 bilemediniz 2 ay satıp çıkıyorım ya da günlük kar al çık modunda oluyorum bu aşamada da kısa vade yatırımcısı diyebilirim. Fakat altcoinlerde de uzun dönemde tuttuklarım oluyor fakat genel itibariyle mevcut piyasa koşullarına göre yatırım yapan biriyim.",
      "score": 0,
      "upvotes": 0,
      "downvotes": 0
    },
    {
      "author": "ajanwalker",
      "created_time": "July 14, 2023, 10:07:36 AM",
      "body": "Ben kendimin uzun vadeci olduğunu düşünüyorum ama ihtiyaç olduğu zaman da elimde olan coini TL'ye dönüştürüp işimi görüyorum. Kripto paraları tanıdığım günden beri hep altcoin aldım hep altcoin sattım. Bir gün olsun bile btc alıp beklemedim. Şunu itiraf edebilirim bazı zamanlar da ele geçen fırsatları çok iyi değerlendiremedim diyebilirim. Yine sabırla uzun vade bekliyorum. ( Uzundan kastım en fazla 2 yıl)",
      "score": 0,
      "upvotes": 0,
      "downvotes": 0
    },
    {
      "author": "Ondekinecakabilirim",
      "created_time": "July 14, 2023, 01:42:51 PM",
      "body": "Zamanla bi değişim yaşadığımı itiraf etmeliyim. Hoş bana kalırsa çoğu kişi de aynı değişimleri yaşamıştır. Ben pump coinlerinden para kazanabileceğimi zannederek başladım kriptoya. Bu şekil bi zihniyetle para kazanamayacağımı anladıktan sonra teknoloji odaklı coinlere önem verdim. Ama son darbemi de teknoloji odaklı olduğunu düşündüğüm bi coinden yedikten sonra Bitcoin biriktirmeye başladım. Tabiki uzun vadeli düşünüyorum. Tabiki Bitcoin'i de alıp satmaya adet artırmaya çalışıyorum ufak ufak. Ama günü birlik alıp satmak şeklinde diil. Daha çok aylık bazda hareket ediyorum. Bana kalırsa çoğunluk bi iki günde zengin olurum umuduyla başlamıştır kriptoya. İşleyişi anlayan küçük bi kısım Hodlculuğa dönmüştür içlerinden.",
      "score": 0,
      "upvotes": 0,
      "downvotes": 0
    },
    {
      "author": "BitcoinTurk",
      "created_time": "July 14, 2023, 02:00:24 PM",
      "body": "Anketteki oyumu ''Diğer'' seçeneğinden yana kullandım çünkü piyasaların durumuna bağlı olarak bazı dönemlerde günlük olarak al-sat işlemleri veya çok kısa süreli kaldıraçlı işlemler yapmaktayım fakat genel olarak portföyümü uzun vadeli olarak planlıyor ve güncelliyorum. Tam zamanlı olarak günlük al-sat işlemleri yapmayı denediğim zaman çoğunlukla işlemlerde başarılı olamadığım için bu amaçla satın aldığım birçok kripto para uzun vadeli portföyüme transfer oluyor ve bu sebele günlük al-sat yapabileceğim bütçem bu şekilde tükenmiş oluyor. Ayrıca, genel olarak günlük işlemler gerçekleştirmeyi denediğim zaman sonucun çoğunlukla hüsran olmasından dolayı da pek fazla günlük işlemler gerçekleştirmenin benim için uygun olmadığını düşünüyorum. Günlük veya birkaç günlük al-sat işlemlerini genellikle garanti kazanç olarak tespit edebildiğim fırsatlar için gerçekleştirmekteyim. Çok nadiren de olsa kaldıraçlı işlemler ile riskimi bu işlemlerde artırmakta ve olası bir kazanç durumunda daha fazla kazanç elde etmekteyim.",
      "score": 0,
      "upvotes": 0,
      "downvotes": 0
    },
    {
      "author": "gramble",
      "created_time": "July 16, 2023, 03:40:45 AM",
      "body": "Telegram gruplarının neredeyse çoğu VIP adı altında deli paralar toplayan aslında sinyal falan da vermeyen, teknik analizin T'sini bile bilmeyen aç kurtlarla dolu gruplar bana göre. Biraz mantıklı olsa insanlar derki \"-Bu adamın elinde altın yumurtlayan tavuk varsa, neden benimle bölüşsün ki \". Gelelim kısa vadeye ve uzun vadeye.KISA VADEPortföyünüzün bir kısmını kısa vade al sat için ayırabilirsiniz. Mesela ben çoğu zaman portföyümde ister kısa ister uzun vade işlem yapayım cash oranını %30'un altına düşürmem. Kısa vade için %10'luk kısmını ayırırım. %10luk bakiyemi de minimum 5 parçaya ayırır her bir birimle yaptığım teknik analizler doğrultusunda beklediğim hareketler için pozisyon alırım. Stop Loss ve Take Profit noktalarımı belirler beklerim. Kimi zaman anlık pump yada dumplara denk gelebiliyoruz. Kimi zaman işlem kısa süre içerisinde stop olurken kimi zamanda beklediğimden daha kısa sürede kârımı cebe atıp yoluma bakıyorum. Kısa vade işlemde zarar kesmeyi bilmezseniz üzülürsünüz. Çünkü kısa vade işlemler al-sat yapmaktır. Uzun vade gibi ne olursa olsun hedef fiyatı beklemezsiniz. Kısa vadenin amacı, long pozisyonunuz hedefe ulaşana kadar kasanıza ufakta olsa yerinde saymasındansa katkı sağlamaktır. UZUN VADEKendi adıma konuşacak olursam portföyümün ortalama %50'lik kısmına tekavül eder. 1 yıldan 3 aya kadar aldığım ve hedef fiyatlarını beklediğim pozisyonlarım mevcuttur. Açıkçası kendi adıma oluşturduğum bireysel emeklilik fonu gibi kullanıyorum. Çok çeşitli sepetlerim mevcut. Bazen alt koinlerle ilgili çıkan haberlerden dolayı(hacklenmesi,anlaşmaların iptal olması vs.) beklediğim hedeflerin belkide hiç gelmeyeceğini düşünerek makul kâr seviyesinde pozisyon kapatmışlığım oluyor. Uzun vadenin benim için birde şu yanı var. Ne olursa olsun alınan kârların bir kısmı her zaman BTC miktarını artırmak için kullanılır. Not: Birde kaldıraçlı işlemler var ki borsalarda ben daha gerçekten de zengin olan malını katlayan görmedim(belki vardır ben hiç denk gelmedim). Çok deli saçması hareketlerden dolayı anlık muazzam kârlar yazdığı gibi çılgın zararlarda yazabiliyor. Kaldıraçlı işlemlerde(vadeli/futures) özelliklede yüksek kaldıraç girenlerin borsaların cüzdanlarını boşaltana kadar suni fiyat hareketi yaptığını düşünmekteyim. Eğer parayı sokaktan topluyorsanız girin, ama macera aramıyorsanız uzak durun derim. Saygılar.",
      "score": 0,
      "upvotes": 0,
      "downvotes": 0
    }
  ]
}