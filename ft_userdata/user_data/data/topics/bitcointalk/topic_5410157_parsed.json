{
  "id": "topic_5410157",
  "title": "Bthd",
  "author": "Bthd",
  "created_time": "August 17, 2022, 12:04:50 AM",
  "content": "Çoğunuzun bildiği üzere bir kaç gün önce Hollanda Tornado Cash kodlarına yardımcı olan bir yazılımcıyı tutukladı. Bu olay genellikle acemiler tarafından yanlış yorumlanan Satoshi'nin kimliğini gizli tutmasının nasıl bir zorunluluk olduğunun kanıtı. Hem Satoshi'nin günlük hayatı üzerinden (her insan toplum tarafından yanlış olarak nitelendiren davranış yada alışkanlıkların bir kısmına sahip olabilir) bitcoinin yargılanmasının önüne geçmiş oldu hem de olası devlet yaptırımlarından kendisini korumuş oldu. \"Arı kovanı\" mesajından sonra ortadan kaybolmasının sebeplerinden birisi de bu olmalı. En başından beri kendisini gizli tutması (bildiğimiz kadarıyla hakkında sonradan temizlenmiş izler yok) zaten kripto topluluklarının yakın takipçilerinden birisi olmasının doğal sonucu. Yine de yasal süreçlerin kendisi hakkında işleyebileceğini öngörmesi hayranlık uyandırıcı. Bitcoinin kendisi bir suç aleti olmamasına rağmen insanların bitcoin kullanarak işlediği suçlardan sorumlu tutulabilirdi. Aynı Tornado cash olayında hiç suça karışmamış bir yazılımcının tutuklanması gibi süreçler yaşayabilirdi. Devletler uzun süre daha gizlilik içeren, kendi kontrolleri dışındaki amaçlar için geliştirilmiş platformlara saçma kısıtlamalar getirmeye devam edecek görünüyor.Vitalik ve yüzlerce insanın Ukrayna yardımlarını Rus hükümetiyle ilgili çekincelerinden dolayı Tornado Cash kullanarak gerçekleştirdiklerini hatırlıyorum. Bir suçlu kredi kartını kullanarak suç aleti satın aldığında yada kredi kartıyla yasal olmayan diğer işlemleri gerçekleştirdiğinde olay sonucunda banka çalışanlarının tutuklanması ne kadar saçma bir karar ise suçlular da kullanıyor diyerek bir mixere katkıda bulunan yazılımcıları tutuklamak da eşit derecede saçma.",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5410157",
  "comments": [
    {
      "author": "meser#",
      "created_time": "August 18, 2022, 12:39:18 AM",
      "body": "Siyasi güç her türlü suçu meşru kılabilir ve insanlık tarihi boyunca siyasi güç hiçbir zaman tam anlamıyla doğruluk, adalet ve fayda için kullanılmamıştır. Dediğiniz gibi satoshi'nin bu kararının birçok faydası bulunmakta ve bunları birçoğunu ise geçen 13-14 senede kendi gözlerimizle görmüş olduk. Daha nicesinin farkına varmamışızdır diyebiliriz. Keza objektif bir bakış açısıyla bakarsakta birçok zararı barındıran eylemlerden kendisini ayrı tutmaya çabaladığı yorumunu da çıkartabiliriz. Vurmayın objektif dedim  Nitekim birçok teoride satoshi'nin birkişi olmayıp bir grup ya da devlet tarafından ortaya atıldığı da bulunmakta. Mr. Robot dizisindeki insanlık yararı olarak eyleme dökülen fikir sürecinde nasıl evrimleşerek sorunların ortaya çıktığını biliyorsunuzdur. Ya da başka bir diziden örnek vereyim Person of Interest'te Harold'un machine'i 1 dolara yapmasını ve bunun altındaki nedene bağlı olarak hem siyasi gücü elinde tutanlar hemde iyi niyete sahip olmayan kuruluş bireyleri tarafından nasıl hedef alındığı yine teorilerimize fikir ışığı tutacaktır. Objektifliği bir tarafa bırakarak 20 küsür senelik hayatımda dünyanın en hard leveli olan Türkiye'de yaşamaya çalışan bir genç birey olarak satoshi'nin merkeziyetn ve buna bağlı kuruluşların insanların üzerinde  oluşturduğu görünmez kölelik zincirlerinden bir tanesini kırmaya çalışan bir kahraman olarak görüyorum. Onun yaktığı meşale ile birçok proje diğer zincirleri kırmaya devam ediyor ve edecekte. Buradan bir teşekkürü borç bilirim.",
      "score": 0,
      "upvotes": 0,
      "downvotes": 0
    },
    {
      "author": "demir77",
      "created_time": "August 18, 2022, 08:16:05 AM",
      "body": "Satoshi'nin ne kadar ön görüşlü olduğunun başka bir kanıtı. Şimdiye onu da tutuklarlardı. Yada öldürürlerdi.",
      "score": 0,
      "upvotes": 0,
      "downvotes": 0
    },
    {
      "author": "gospodin",
      "created_time": "August 18, 2022, 04:45:03 PM",
      "body": "sonuçta evde mutfağımızda kullandığımız muhteşem bir alet var: bıçakbıçak dediğimiz bu alet ile kendimize yemek yaptığımız gibi bunu birisinin göğsüne sokarsak \"suç aleti\"ne sahip olmuş oluruz. bitcoin'i de bu şekilde düşünebiliriz. bazı kriminal tiplerin bitcoin ya da kripto para kullanması bunun bu iş için yapıldığı anlamına gelmez. dünya genelinde suç için harcanan finansal kaynağın çoğu sizce dolar mı yoksa bitcoin mi:))satoshi'nin gizli kalmasının en büyük nedeni ise dolar. şu an için hayal olarak görülse de doları bitirmek isteyen bir para birimini amerika sağ koymaz. bu yüzden akıllı adammış ibiş satoshi.",
      "score": 0,
      "upvotes": 0,
      "downvotes": 0
    },
    {
      "author": "Pierre 2",
      "created_time": "September 08, 2022, 10:36:06 AM",
      "body": "Suçun tanımı oldukça farklı yorumlara açık maalesef. Bir bıçağı kullanarak adam öldürdüğünüzde o bıçağı yapan şirkete ceza kesmek kolaya kaçmaktır. Değil mi? Ama işte devletlerin işine gelen bu. Bir şeyi detayları ile incelemektense cezayı bütüne kesiyorlar. Yıllar önce YouTube Atatürk e hakaret içeren 1 adet video yüzünden komple kapatılmadı mı? Yani her devlet aynı kafada. Bence de Satoshi iyi ki kendini saklama yoluna gitmiş.",
      "score": 0,
      "upvotes": 0,
      "downvotes": 0
    },
    {
      "author": "Red Pie",
      "created_time": "September 14, 2022, 06:55:56 PM",
      "body": "Quote from: gospodin on August 18, 2022, 04:45:03 PMsonuçta evde mutfağımızda kullandığımız muhteşem bir alet var: bıçakbıçak dediğimiz bu alet ile kendimize yemek yaptığımız gibi bunu birisinin göğsüne sokarsak \"suç aleti\"ne sahip olmuş oluruz. bitcoin'i de bu şekilde düşünebiliriz. bazı kriminal tiplerin bitcoin ya da kripto para kullanması bunun bu iş için yapıldığı anlamına gelmez. dünya genelinde suç için harcanan finansal kaynağın çoğu sizce dolar mı yoksa bitcoin mi:))satoshi'nin gizli kalmasının en büyük nedeni ise dolar. şu an için hayal olarak görülse de doları bitirmek isteyen bir para birimini amerika sağ koymaz. bu yüzden akıllı adammış ibiş satoshi.Ya satoshi amerika tarafından planlı gerçekleştirilen bir grubun kod adıysa, o zaman kripto para sektörü çok büyük darbe yer  öyle olma ihtimalinin çok düşük olduğunu biliyorum ve satoshi kimse (bence Hal olabilir) kendini gizleyerek çok akıllıca bir şeyler yapmış. belki bugün aramızda değil ama bıraktığı miras şu an dünyayı değiştirebilecek güçte bir miras.",
      "score": 0,
      "upvotes": 0,
      "downvotes": 0
    },
    {
      "author": "Bthd",
      "created_time": "September 14, 2022, 10:04:48 PM",
      "body": "Quote from: Red Pie on September 14, 2022, 06:55:56 PMYa satoshi amerika tarafından planlı gerçekleştirilen bir grubun kod adıysa, o zaman kripto para sektörü çok büyük darbe yer  öyle olma ihtimalinin çok düşük olduğunu biliyorum ve satoshi kimse (bence Hal olabilir) kendini gizleyerek çok akıllıca bir şeyler yapmış. belki bugün aramızda değil ama bıraktığı miras şu an dünyayı değiştirebilecek güçte bir miras. Satoshi bahsettiğiniz olasılıktaki gibi bir grup olsa bile Satoshi'nin kim olduğu artık önemli değil ortaya koyduğu ürün kendi kimliğinden bağımsız. Bitcoin işleyişini değiştirmek için herhangi bir güce, yetkiye sahip değil çoğumuzun kimliğini merak etmesi sadece magazinsel dürtü. Gelinen noktada kripto varlıklar bitcoin'in kendisinden de daha büyük halde. Yaşıyor olmasını ve yaktığı kıvılcımın neye dönüştüğünü gördüğünü umuyorum. Hiç kimse bilmese bile belki bu forumdaki postlarımızın bir kısmını okuyor bile olabilir yada bu forumda farklı bir kullanıcı adı ve kimlikle devam etme olasılığı da var oldukça düşük olasılık olmakla birlikte (farklı kimlikle olsa bile yazı stilini değiştirse bile bazı noktalar onu açığa çıkarabilir). Sırf bu olasılık için boş vakitlerimde bir kaç kez forumdaki eski kullanıcı hesaplarını irdeledim.",
      "score": 0,
      "upvotes": 0,
      "downvotes": 0
    }
  ]
}