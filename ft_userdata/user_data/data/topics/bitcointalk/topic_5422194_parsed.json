{
  "id": "topic_5422194",
  "title": "Dzigie",
  "author": "Dzigie",
  "created_time": "November 19, 2022, 11:57:37 AM",
  "content": "Abisiyle arası iyi değildi rahmetlinin ancak vefatına yükselen nefret dili beni şok etti.Rahmetli hakkında çok kötü yorumlar gördüm. İyi ki ölmüş abisine zarar veriyordu, bir kişi daha eksildiler diyenler bile var. Bazılarını okuduğum için pişman oldum. Kimsenin kimseye saygısı kalmamış. Onlar gibi düşünmezseniz öteki oluyorsunuz. Naaşınızın arkasından bile kötü sözler yükseliyor. Oysa ölümler dargınlıkları bitirirdi bu coğrafyanın geleneğinde. Kapalı kapıları açar, kardeşlikleri yüceltirdi. Acılı günler geçtikten sonra eleştiri yapmak daha doğru olmaz mıydı? Allah rahmet eylesin, ışıklar içinde uyusun demek bu kadar mı zorlaştı? Nasıl bu hale geldik? Siyasilerden Mansur Yavaş başsağlığı dilemiş. Umudumu yeşerten siyasetçilerden biri Mansur Yavaş. İlk günkü gibi doğru yoldan şaşmadan devam ediyor. Başarılı belediyeciliğinin yanında karakterli insan örneği de sunuyor halkına.",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5422194",
  "comments": [
    {
      "author": "wolwoo",
      "created_time": "November 19, 2022, 02:59:09 PM",
      "body": "Allah rahmet eylesin Mansur chp'li, taziye normalölünün arkasından konuşulmaz diye bir şey yok bence, öyle olsaydı tarih diye bir ders ya da alan olmazdı. 1453'te birisi çıktı İstanbul'u aldı,  amerikayı keşfeden cenevizli bir zattı falan diye konuşurduk yalnız ölünün arkasından konuşurken haklı ve ölçülü konuşmak gerekir neticede kendisini savunamaz",
      "score": 0,
      "upvotes": 0,
      "downvotes": 0
    },
    {
      "author": "Captain Corporate",
      "created_time": "November 19, 2022, 03:04:58 PM",
      "body": "Siyasetçi ile oy verenin arasında ki farkı çözemediğimiz için belkide bu problemleri yaşıyoruz ülkece. CHP içerisinden iyi olmuş, bir oy eksildi, oy rahatladık, abisine zarar veriyordu diyen var mı? Varsa görmek isterim, kimse yok, herkes ya susar ya baş sağlığı diler, ki çoğunluk öyle yapmış, bakıyorum ekrem imamoğlu ve bir ton milletvekili gayet baş sağlığı dilemişler, hatta cenazede bulunmuşlarda.Yani üç beş tane oy veren insan öyle dedi böyle dedi diye, hemde bütün siyasiler öyle bir çizgide değilken, kalkıp partiye bu suçu yıkmaya çalışmak, sadece başka partinin üyesi veya olaylardan haberdar olmayan dezenformasyona uğramış bir insansanız mümkün. Random hesaba sahip \"excalibur74\" kalkıp oh iyi olmuş dedi diye komple karşı tarafı öyle düşünüyor sanmayın.",
      "score": 0,
      "upvotes": 0,
      "downvotes": 0
    },
    {
      "author": "mandown",
      "created_time": "November 19, 2022, 03:08:07 PM",
      "body": "Öldükten sonra kimin ne dediğinin, sevip sevmemesinin önemi yok ve kimsenin kimseye saygı göstermeside şart değil. Allah rahmet eylesin. Siyasi görüşler önemli değildir vefat eden bir kardeştir kalanlar için çok zordur. Allah sabır versin.Vefat etmiş birinin  siyasi görüşüne göre arkasından kötü konuşulması tamamen cahilliktir. Rahmetlinin siyasi görüşü sadece kendisini ilgilendirir.",
      "score": 0,
      "upvotes": 0,
      "downvotes": 0
    },
    {
      "author": "kastoriante",
      "created_time": "November 19, 2022, 09:18:40 PM",
      "body": "Allah birliklerini öbür dünyada da bozmasın. Çok sevdikleri Reislerinin yanından onları ayırmasın.",
      "score": 0,
      "upvotes": 0,
      "downvotes": 0
    },
    {
      "author": "Pulsar77",
      "created_time": "November 19, 2022, 09:23:29 PM",
      "body": "Öncelikle Kemal Kılıçdaroğlu'nun başı sağolsun.Malesef ülkemizde bir nefret iklimi gitgide büyümüş durumda. İnsanların birbirine tahammül süresi gitgide daha da kısalıyor. Birbirimizi dinlemekten ve anlamaya çalışmaktan aciz bir hale gelmeye devam ediyoruz. Takım tutar gibi parti tutan insanlardan en çok böyle kötü sözler duyuluyor zaten. Olaya hala ülkenin neye ihtiyacı var diye bakılmakta güçlük çekiliyor. Ne zaman ki insanlar particilik yerine ülkenin kalkınması için kim olduğu farketmeksizin bilinçli bir eleştiriye başlar işte o zaman durumlar böyle olmaktan da çıkar.",
      "score": 0,
      "upvotes": 0,
      "downvotes": 0
    },
    {
      "author": "RaltcoinsB",
      "created_time": "November 20, 2022, 07:27:01 AM",
      "body": "Quote from: mandown on November 19, 2022, 03:08:07 PMÖldükten sonra kimin ne dediğinin, sevip sevmemesinin önemi yok ve kimsenin kimseye saygı göstermeside şart değil. Allah rahmet eylesin. Siyasi görüşler önemli değildir vefat eden bir kardeştir kalanlar için çok zordur. Allah sabır versin.Vefat etmiş birinin  siyasi görüşüne göre arkasından kötü konuşulması tamamen cahilliktir. Rahmetlinin siyasi görüşü sadece kendisini ilgilendirir.Siyasi görüşler kişiden kişiye değişebilir üstat doğru söylüyorsun burada iki kardeş var iki farklı düşünce var beş parmağın beşi bir değilken ölü bir kişinin arkasından küfürler edilmesi de hoş değil tabi bu ülkede nice siyasetçiler toprağa girdi siyaset içi boş bir kurum Türkiye’de siyasetçinin arkasından sövmen de bir şeyi kanıtlamıyor mecliste kürsüden birbirine küfürler edenler Meclis çatısı dışında el ele kol kola yemek yemeğe gidiyor o yüzden abi kardeş meselesidir vefat eden bir kişidir bize düşen de Allah rahmet eylesin demektir",
      "score": 0,
      "upvotes": 0,
      "downvotes": 0
    },
    {
      "author": "Dzigie",
      "created_time": "November 20, 2022, 07:35:43 AM",
      "body": "Quote from: wolwoo on November 19, 2022, 02:59:09 PMAllah rahmet eylesin Mansur chp'li, taziye normalölünün arkasından konuşulmaz diye bir şey yok bence, öyle olsaydı tarih diye bir ders ya da alan olmazdı. 1453'te birisi çıktı İstanbul'u aldı,  amerikayı keşfeden cenevizli bir zattı falan diye konuşurduk yalnız ölünün arkasından konuşurken haklı ve ölçülü konuşmak gerekir neticede kendisini savunamazOlaya hiç bu açıdan bakmamıştım. Her gün yeni şeyler öğreniyoruz. Her günün sonunda bir gün kaybediyoruz. Bütün günlerimizi kaybettiğimizde her şey yok oluyor. Çok hazin bir devinim. Fakat vefat eden kişi bir can. Bir aile babası ve bir insan. Siyaset ömrümüzü tüketirken sosyal ilişkilerimizde onarılamaz yaralar açmamalı. Acı dolu günlerde kötü konuşmak yerine susmayı tercih etmek daha doğru değil mi sence?Quote from: kastoriante on November 19, 2022, 09:18:40 PMAllah birliklerini öbür dünyada da bozmasın. Çok sevdikleri Reislerinin yanından onları ayırmasın. İnandığın Allah'ın ıslah etsin seni. Eğer bir tanrı varsa ve sizi yaratıp başıboş bırakıyorsa ona bu konuda kırgınım. #Başıboşinsansorunuçözülsün Keşke bir köyüm olsaymış. Keşke babam şehre köyden gelseymiş. Bazen ruhsuz beton blokların arasından kaçıp kurtulmak için her şeyin fişini çekesim geliyor ama kaçıp gidebileceğim bir köyüm yok.",
      "score": 0,
      "upvotes": 0,
      "downvotes": 0
    },
    {
      "author": "wolwoo",
      "created_time": "November 20, 2022, 09:11:15 AMLast edit: November 20, 2022, 10:28:40 AM by wolwoo",
      "body": "Quote from: Dzigie on November 20, 2022, 07:35:43 AMQuote from: wolwoo on November 19, 2022, 02:59:09 PMAllah rahmet eylesin Mansur chp'li, taziye normalölünün arkasından konuşulmaz diye bir şey yok bence, öyle olsaydı tarih diye bir ders ya da alan olmazdı. 1453'te birisi çıktı İstanbul'u aldı,  amerikayı keşfeden cenevizli bir zattı falan diye konuşurduk yalnız ölünün arkasından konuşurken haklı ve ölçülü konuşmak gerekir neticede kendisini savunamazOlaya hiç bu açıdan bakmamıştım. Her gün yeni şeyler öğreniyoruz. Her günün sonunda bir gün kaybediyoruz. Bütün günlerimizi kaybettiğimizde her şey yok oluyor. Çok hazin bir devinim. Fakat vefat eden kişi bir can. Bir aile babası ve bir insan. Siyaset ömrümüzü tüketirken sosyal ilişkilerimizde onarılamaz yaralar açmamalı. Acı dolu günlerde kötü konuşmak yerine susmayı tercih etmek daha doğru değil mi sence?yok ben ölen şahsı tanımıyorum ona bir sözüm yok Rahmet okudum kendisine zaten tekrar sevenlerine başsağlığı diliyorum ---Ölünün arkasından konuşulmaz falan diyince ona da bir yorum yaptım. yine bu söz konusu kişiden bağımsız olarak söylüyorum; dünyaya ülkeye dolayısıyla şahsıma fayda ya da zararı olan yani beni doğrudan etkileyen her kim olursa hakkında -gayet rahatlıkla- ölse de konuşurum ki zaten herkes konuşuyor. iyiye iyi kötüye kötü şeyler söylerim, hak ettiği neyse!",
      "score": 0,
      "upvotes": 0,
      "downvotes": 0
    },
    {
      "author": "kriminall",
      "created_time": "November 20, 2022, 09:42:57 AM",
      "body": "Allah rahmet eylesin, herkesin gideceği ebediyete doğru gitmiş artık kendisi, Kemal Kılıçdaroğlunun arası iyidir kötüdür bu magazinsel boyutu, önemli olan şu ki ortada bir kardeş vefatı var, mutlaka geçmişte yaşadığı şeylerin onda uyandırdığı üzüntü olmuştur, Allah rahmet eylesin, sayın kılıçdaroğlunun başı sağolsun, rahmetlinin de ailesi ve sevenlerinin başı sağolsun,",
      "score": 0,
      "upvotes": 0,
      "downvotes": 0
    },
    {
      "author": "Dzigie",
      "created_time": "November 20, 2022, 01:44:18 PM",
      "body": "Quote from: wolwoo on November 20, 2022, 09:11:15 AMÖlünün arkasından konuşulmaz falan diyince ona da bir yorum yaptım. yine bu söz konusu kişiden bağımsız olarak söylüyorum; dünyaya ülkeye dolayısıyla şahsıma fayda ya da zararı olan yani beni doğrudan etkileyen her kim olursa hakkında -gayet rahatlıkla- ölse de konuşurum ki zaten herkes konuşuyor. iyiye iyi kötüye kötü şeyler söylerim, hak ettiği neyse!Benim sınırlarım var. Kırmızı çizgilerim var. Ülkenin kurucusu hakkında konuşmam. İnançlar hakkında konuşmam. Bu tartışmalar kamu yararına fayda sağlamaz. Fakat bu konuda anlatmak istediğim henüz yeni vefat etmiş biri hakkında kötü konuşmanın kötü bir davranış olduğuydu. Acı taze iken ailesini, yakınlarını üzmenin ne gereği var? Bizim toplumumuza yakışan bir davranış mı? Eskiler kırkı çıksın dermiş. Şimdi toprağa defnedilmeden kötü sözler yükselmeye başlıyor.",
      "score": 0,
      "upvotes": 0,
      "downvotes": 0
    },
    {
      "author": "meser#",
      "created_time": "November 20, 2022, 01:48:45 PM",
      "body": "Öncelikle Kemal Kılıçdaroğlu'nun başı sağolsun inşallah birbirlerine haklarını helal ederek vedalaşabilmişlerdir. İkinci olarak  sadece nefret dili diyerek sadeleştiremeyiz. Ayrıştırma dilinin son senelerde kullanımının bir sonucu olarak görüyorum. Bendense bin yıl, değilse gözü toprağa baksın düşüncesini bu halka aşılandı ister bilinçli olsun ister bilinçsizce. Düşünün ki halk o kadar ayrıştı başımıza bela olan mülteci konusunda bile tam anlamıyla ortak noktayı bulamıyoruz bile.",
      "score": 0,
      "upvotes": 0,
      "downvotes": 0
    },
    {
      "author": "SUPERSAIAN",
      "created_time": "November 20, 2022, 03:01:53 PM",
      "body": "Quote from: meser# on November 20, 2022, 01:48:45 PMÖncelikle Kemal Kılıçdaroğlu'nun başı sağolsun inşallah birbirlerine haklarını helal ederek vedalaşabilmişlerdir. İkinci olarak  sadece nefret dili diyerek sadeleştiremeyiz. Ayrıştırma dilinin son senelerde kullanımının bir sonucu olarak görüyorum. Bendense bin yıl, değilse gözü toprağa baksın düşüncesini bu halka aşılandı ister bilinçli olsun ister bilinçsizce. Düşünün ki halk o kadar ayrıştı başımıza bela olan mülteci konusunda bile tam anlamıyla ortak noktayı bulamıyoruz bile. Ya bendensin ya onlardansın bu dili siyasiler daha sonrasında ana akım medyadan başlattı tamamen ''onlardan kaynaklı''. Kemal Kılıçdaroğlunun bir abisinin olduğunu hiç bilmiyorum. Mekanı cennet olsun başı sağolsun. Halk dediğin gibi o kadar ayrıştı ki temel olan problemlerde bile bir ortak fayda bulamıyoruz artık.",
      "score": 0,
      "upvotes": 0,
      "downvotes": 0
    },
    {
      "author": "püsür",
      "created_time": "November 23, 2022, 09:27:38 PM",
      "body": "Bizdeki lider kültürünü hiç ama hiç sevmiyorum. Bize ne kardeşim adamın kardeşinden diyebilmeliyiz. Bir akp'linin de chp'linin de durumu aynı benim için. Liderler hemen yarın görevden ayrılsa bile işlerin tıkır tıkır devam etmesi gerekir. Ama bizde sistem berbat olduğu için lider fantazisi var halkta. Elin Belçikalısı ya da Korelisi için parti liderleri ya da hatta başbakan bile neredeyse formalite. Biri giderse yerine daha iyisi gelecektir. Ancak bizde insanların azıcık beğendiği bir lider 80 yaşına kadar koltukta kalıyor. Gebze Organize Sanayide küçük bir şirkette yöneticilik yapamayacak adamlar ülke yönetmeye talip oluyor. Her parti için böyle.",
      "score": 0,
      "upvotes": 0,
      "downvotes": 0
    }
  ]
}