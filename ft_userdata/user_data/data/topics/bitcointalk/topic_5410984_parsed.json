{
  "id": "topic_5410984",
  "title": "karabiber",
  "author": "karabiber",
  "created_time": "August 23, 2022, 10:28:19 PM",
  "content": "İnternetten alışveriş yapmayanımız kalmamıştır heralde. Ticaret Bakanlığı internetten yapılan alışverişlerde bir takım değişikliklere gitti. Yönetmeliğe bakınca tüketiciyi koruyan bir takım şeylerin değiştiğini farkettim. Şimdi paylaşacağım yönetmelikle sizce Bakanlık tüketici lehine mi satıcı lehine mi karar almış tartışalım istedim. Cayma hakkının istisnaları başlığında bulunan Madde 15’e eklemeler yapıldı. Tüketicinin cayma hakkını kullanamayacağı durumlara, “Tüketiciye teslimi yapılmış olan cep telefonu, akıllı saat, tablet ve bilgisayarlara ilişkin sözleşmeler”, “Canlı müzayede şeklinde açık artırma yoluyla akdedilen sözleşmeler” ve “Tanıtma ve kullanma kılavuzunda satıcı veya yetkili servis tarafından kurulum veya montajının yapılacağı belirtilen mallardan kurulum ya da montajı yapılanlara ilişkin sözleşmeler” maddeleri eklendi. Bu maddeler ile beraber artık telefon, akıllı saat, tablet ve bilgisayarlar koşulsuz olarak iade edilemeyecek (Yüksek ihtimalle ayıplı ürünler hariç). Bu değişiklikler 1 Ekim tarihinde yürürlüğe girecek.Yapılan güncelleme kapsamında buna göre artık iade kargo ücreti ayıplı mallar haricinde müşteriye ait olacak. Bu konuda eklenen madde tam olarak şöyle: “(3) Tüketici, ön bilgilendirmede kararlaştırılması ve satıcının öngördüğü taşıyıcı ile iadesinde tutarına yer verilmesi halinde teslim masraflarını geçmemek üzere iade masrafını karşılamakla yükümlüdür. Ancak, tüketiciye teslim edilen malın kanunun 8 inci maddesi kapsamında ayıplı olması durumunda tüketici iadeye ilişkin masraflardan sorumlu tutulamaz. Tüketicinin talep etmesi halinde iade masrafı, kendisine iade edilecek mal veya hizmet bedeli ile teslimat masraflarından mahsup edilebilir.”Kaynak:  https://www.log.com.tr/telefon-ve-bilgisayarlar-iade-edilemeyecek-iade-kargo-ucretini-alici-karsilayacak/amp/",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5410984",
  "comments": [
    {
      "author": "Konkordato",
      "created_time": "August 24, 2022, 06:37:55 AM",
      "body": "Bende dün okudum. Resmen saçmalamışlar. ürün aldım, görseldeki gibi çıkmadı.Veya ayakkabı aldım ayağımı vurdu..İade edeceğim ama kargo parasını ben vereceğim.Artık bir cazipliğide kalmaz butür alışverişlerin.Resmen internetten alışveriş yapmayın diyorlar.",
      "score": 0,
      "upvotes": 0,
      "downvotes": 0
    },
    {
      "author": "ZekiBeyy",
      "created_time": "August 24, 2022, 07:11:15 AM",
      "body": "İnternet satışlarında ciddi azalışlara sebep olabilir diye düşünüyorum. İnternet satışlarında düşme yaşayan siteler bu durumu aşmak adına kendine özel kurallar getirebilir. İade konusunda en beğendiğim Amazon'du kullanıp beğenmediğiniz ürünü bile iade edebiliyordunuz şimdi önceden deneyip test ettiğiniz bir ürün olursa ve internette daha uygun olursa ancak böyle alınır sanırım sonuçta beğenmedim iade edeyim (elektronik ürünler için) kalkıyor. Önümüzdeki aylarda bu değişikliğin yansımaları görülmeye başlanır ve dolayısıyla satışlarını tekrar arttırmak isteyenler kendi özel kurallarını getirebilir mesela iade süresi 14 gün iken Amazon da 1 aydır.",
      "score": 0,
      "upvotes": 0,
      "downvotes": 0
    },
    {
      "author": "gospodin",
      "created_time": "August 24, 2022, 04:22:54 PM",
      "body": "insanlarımız bokunu çıkardığı için böyle bir madde eklemek zorunda kalmışlar gibi. hepinizin çevresinde birazdan yazacağım kişilerden mutlaka vardır: her gün 5-10 tane sipariş verip ertesi gün kargo ile bunu iade eden kişiler. bir insan aldığı her ürünü beğenmek zorunda değil ama işin harbiden boku çıkmıştı. bir tişörtün farklı beden ve renklerinden sipariş verip içinden birisini alıp diğerlerini iade edenleri biliyorum. olan yine hiçbir suçu olmayan insanlara oldu.",
      "score": 0,
      "upvotes": 0,
      "downvotes": 0
    },
    {
      "author": "eightdots",
      "created_time": "August 24, 2022, 04:59:38 PM",
      "body": "Gördüğü her şeyi alıp, giyip, deneyip, fotoğraf çekilip iade edenlerin görgüsüzlüğü yüzünden alınmış karar gibime geldi. İhtiyacını alan ve üründe belirli sebeplerle iade etmek zorunda kalan insanlara yazık oldu. Tabi ki yine her şeyi iyi niyetiyle kullanan kişiler bunda zarara uğradı. Satıcıları haklı görüyorum bu konuda çünkü artık mağazaya gidip bir şeyler alan kişi sayısı iyice düştü. Bu sebeple de online alışverişlerde hem ürünler isteyip hem de değişim yapmadan iade edenlerin sonuç olarak gelmesine sebep olduğu bir karar.",
      "score": 0,
      "upvotes": 0,
      "downvotes": 0
    },
    {
      "author": "husdemba",
      "created_time": "August 24, 2022, 06:55:23 PM",
      "body": "Bu iade olayını kötü niyetli olarak kullanılan kişi sayısı hiç az değildir bence. Satıcıların belki de mağduriyet yaşadığı birçok anlaşmazlıkta tüketici haklı bulunuyordu. Büyük alışveriş platformları yine müşterilerini kaybetmeyecek şekilde düzenlemeler yaparlar bence iyi niyetli tüketiciler çok bir zararla karşılaşmaz ama umarım iyi niyeti suistimal edenler artık iki kere düşünürler bunu yaparken",
      "score": 0,
      "upvotes": 0,
      "downvotes": 0
    },
    {
      "author": "meser#",
      "created_time": "August 24, 2022, 06:57:02 PM",
      "body": "Pazaryerlerinin yapamadığını devlet yapmış oldu. Çünkü insanımız o kadar saçma sebeplerle iade işlemlerinde bulunuyor ki. Tabi 100 kişi iade açsa bunun 90-95'i gerçekten saçma sebeplerle açmış oluyordu. Tabi satıcılarda sütten çıkmış ak kaşık olmuyor bazen ancak bu düzenleme ile tam olarak önleri açılmamış olsa da yine tüketici hakem heyeti kullanıları korumaya devam edecektir.",
      "score": 0,
      "upvotes": 0,
      "downvotes": 0
    },
    {
      "author": "W Jr.",
      "created_time": "August 24, 2022, 08:29:20 PM",
      "body": "Quote from: Konkordato on August 24, 2022, 06:37:55 AMBende dün okudum. Resmen saçmalamışlar. ürün aldım, görseldeki gibi çıkmadı.Veya ayakkabı aldım ayağımı vurdu..İade edeceğim ama kargo parasını ben vereceğim.Artık bir cazipliğide kalmaz butür alışverişlerin.Resmen internetten alışveriş yapmayın diyorlar.Yapmak istedikleri de aslında tam olarak bu.İnternetten alışverişi en azından giyim sektörü gibi dene-al sistemlerde en aza indirmek.Sözde küçük esnafı destekleme adımları bunlar ama küçük esnafın böyle destekleneceğini düşünmek bile mantıksız.Artık alışverişi özellikle dene-al sistemindekileri online almamaya yönlendiriyorlar insanları.Benim için ve bir çok insan için online alışveriş büyük bir kolaylık ayrıca firma bunu kabul ediyorsa ne diye siz bunu sorun ediyorsunuz ki.Kargo ücretleri de az değil ki şu an bir kargo bedeli minimum 20 TL.İade etmek isteyince haraç keser gibi para kesecekler belki aldığım ürün fiyatı o kadar, bir o kadar kargo bedeli ödememek için çöpe atacağım.Saçmalıklarda yeni bir saçmalık.",
      "score": 0,
      "upvotes": 0,
      "downvotes": 0
    },
    {
      "author": "mandown",
      "created_time": "August 25, 2022, 08:37:08 AM",
      "body": "Yeni bir gelir kapısı açıldı ama hak hukuk bilenlere değil tabiki dolandırıcılaraSahibinden gibi yerlerde çakal sürüsu var oralarda milleti fena yiyeceklerdir",
      "score": 0,
      "upvotes": 0,
      "downvotes": 0
    },
    {
      "author": "judas",
      "created_time": "August 25, 2022, 08:58:42 AM",
      "body": "İsmini yazmak istemediğim bir turuncu sitede elektronik ürünlerin çakmaları kol geziyor. Herifler öyle bir dolandırıcı ki bazı insanlara orijinal ürün yollayıp bazılarına çakma ürün gönderiyorlar. Yıldızlara baksan 4 yıldızın üstünde. Yorumlara baksan kötü yorumları kaldırıyorlar. Ücretsiz iade hakkımız varken çekinmeden bu ürünleri sipariş edip çakma ürün gelirse iade edebiliyorduk. Şimdiki yönetmelikte böyle insanlar işi daha da abartacaklar. Kusurlu/çakma/replika ürün göndermenin herhangi bir yaptırımı olmayacak. Öte yandan malına güvenen insanlar bu iade sayesinde satışlarını artırıyordu. Ürünlerin reklamlarını yaparken kolay iade diye vurguluyorlardı. Bu tür dürüst satıcıların da geliri düşecek.Amazon gibi dev şirketler bu olayı fırsata çevirebilirler. Düşük fiyatlı ürünlerde ürünün ücretini iade edip malı sizde bırakıyorlardı. Böylesine bir ortamda iade politikalarını müşteri lehine değiştirip geç girdiği Türkiye pazarında farklar yaratabilir.",
      "score": 0,
      "upvotes": 0,
      "downvotes": 0
    }
  ]
}