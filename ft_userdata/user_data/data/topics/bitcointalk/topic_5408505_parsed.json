{
  "id": "topic_5408505",
  "title": "Bthd",
  "author": "Bthd",
  "created_time": "August 02, 2022, 11:44:24 PM",
  "content": "Evmos, moonbeam, avalanche ve ethereum gibi zincirler arasında köprü görevi gören Nomad gece saatlerinde 190m $ likiditesinin tamamını kaybetti. Olayın ilginç tarafı açığı fark eden saldırgan her şeyi çalmıyor. ~25m $ çaldıktan sonra açığı discord gruplarında paylaşarak bir yağma sürecinin yaşanmasına sebep oluyor. Paylaşımdan sonra yüzlerce kişi çeşitli miktarlarda likiditeyi açıktan faydalanarak kendi cüzdanlarına geçiriyor. Bunların bir kısmı platformu korumak için geri vermek üzere gerçekleşse de kaybedilen tutar hala çok büyük. Ekip geri iade edecek kişilere %20 oranında ödül vereceğini duyurdu. Yağmaya sonradan katılanların büyük bölümü saldırı işlemini kimliklerini açık edecek şekilde gizliliği düşük adreslerden gerçekleştirmiş. Şimdiye kadar yaşanan en ilginç saldırılardan birisi oldu.Köprüden evmos üzerindeki USDC türevi stabil birimler de çalındığı için ekosistemdeki USDC karşılığı paralar tamamen karşılıksız kalmış oldu. Bu yüzden kendi zinciri üzerindeki dexlerde evmos fiyatı olması gerekenin 3-4x üzerine çıktı. Özellikle ayı sezonlarında paranızı korumanızın en iyi yolu %3-5 kazanç peşinde koşmak yerine soğuk cüzdanlar. Sevdiğim bir arkadaşım moonbeam üzerinden eklediği 100 etherini kaybetti. Köprülerin hala alması gereken çok yol var, her güncelleme işlemi yeni bir risk demek.",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5408505",
  "comments": [
    {
      "author": "demir77",
      "created_time": "August 03, 2022, 04:25:47 AM",
      "body": "Hacker dikkat dağıtmak için böyle bir yol izlemiş. $25M da az para değil. Tamamını çalarak tüm dikkati üzerine çekmek yerine binlerce kişilik bir olaya dönüştürmüş. 100 eth kaybeden arkadaşına üzüldüm. 32 eth ve üzeri native olarak ethereum ağında validator olabiliyor. Keşke öyle değerlendirseymiş.",
      "score": 0,
      "upvotes": 0,
      "downvotes": 0
    },
    {
      "author": "ajanwalker",
      "created_time": "August 03, 2022, 08:13:01 AM",
      "body": "Köprüler ile böyle sıkıntılar olamaya devam edecek..daha önce de çok duyduk. Ayrıca hacker akıllı adammış. Hepsini kendisi çalsa zaten sonra sıkıntı yaşar. Çaldığını yeterli görmüş ki dikkati dağıtmayı düşünmüş. Kayıp büyük solana cüzdanları da boşaltılmış. Yine cryptoya ciddi darbe. Fed bitiyor. Çin Tayvan çıkıyor bu hırsızlık olayları zaten hep var. Bu durumlar arasında biz de 3-5 birşey kazaaya çalışıyoruz.",
      "score": 0,
      "upvotes": 0,
      "downvotes": 0
    },
    {
      "author": "Pierre 2",
      "created_time": "August 04, 2022, 07:05:46 AM",
      "body": "100 ethereum kaybetmek de ne bileyim baya koyar insana. Açıkçası ben de köprü uygulamalarına güvenmiyorum. Hacker ın yaptığı da resmen Peter Pan lık olmuş şaşırtıcı yani. Demek ki 25 milyon doları yeterli bir miktar olarak gördü.Bu kimliğini göstere göstere para çalanların başı kesinlikle belaya girer yalnız insan bir bok yiyecekse bari anonimliğe dikkat etmeye çalışır gerçekten ilginç.",
      "score": 0,
      "upvotes": 0,
      "downvotes": 0
    }
  ]
}