{
  "id": "topic_5405577",
  "title": "merticinak",
  "author": "merticinak",
  "created_time": "July 08, 2022, 08:10:11 AM",
  "content": "ABD Hazine Bakanlığı’ndan Kripto Raporu GeldiKüresel düzenleyicilerin üzerindeki baskılar hızla artıyor. Bir taraftan küresel enflasyon artarken, diğer taraftan resesyon endişesi yayılıyor. Bununla birlikte uzun süredir masada olan kripto para düzenlemeleri konusunda da baskı arttı. Bu konuda bir süredir çalışmalarını hızlandırdıklarını açıklayan ABD Hazine Bakanlığı, kripto düzenlenmesine hakkındaki ilk raporunu yayımladı.ABD Hazine Bakanlığı Kripto Düzenlemeleri için Çağırıda BulunduKripto para sektöründe yaşanan düzenleme krizi sonrası 9 Mart 2022’de ABD Başkanı Joe Biden bir kripto kararnamesi yayınlamıştı. Bu kararnamede yer alan Hazine Departmanı’na, mevcut finansal sistemin tüketici ihtiyaçlarını nasıl karşılayamayacağı da dahil olmak üzere paranın geleceği hakkında bir rapor hazırlaması için talimat verilmişti.ABD Hazine Bakanlığı tarafından ilk rapor yayımlandı. Hazine tarafından yapılan basın açıklamasında CBDC’lere stablecoin’lere ve dijital varlıklara yer verildi. Yapılan basın açıklamasında şu ifadeler yer aldı:“Yetki alanları arasında eşit olmayan düzenleme, denetim ve uyum, arbitraj fırsatları yaratıyor ve finansal istikrar ile tüketicilerin, yatırımcıların, işletmelerin ve piyasaların korunmasına yönelik riskleri artırıyor.”Raporda esas odak düzenleyici uyumu olurken, kripto sektöründe yatırımının korunumu konusu da vurgulananlar arasındaydı. Hazine tarafından çerçevenin politika hedefleri arasında yasadışı finansman için potansiyel kripto kullanımının azaltılması, finansal hizmetlere erişimin teşvik edilmesi, teknolojik ilerlemenin desteklenmesi ve küresel finansal sistemde ABD liderliğinin güçlendirilmesi de yer aldı. Bununla birlikte ABD Hazinesi CBDC konusunda araştırmalarını sürdürdüklerini ancak nihai bir karar almadıklarını belirtti.Kaynak:BTCHaber",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5405577",
  "comments": [
    {
      "author": "Pierre 2",
      "created_time": "July 14, 2022, 12:57:35 AM",
      "body": "Okuyup anladığım kadarıyla kriptoparaların finansal sisteme tam entegrasyonu isteniyor. Yani güncel sorunlarımızdan arbitraj gibi bir sorunu ortadan kaldırmak gibi. Tam kurumsallaşmış bir kriptopara endüstrisi isteniyor yani. Biz kripto fanatikleri için oldukça iyi bir haber olduğunu düünüyorum. Çekingen olan ülkeler var ki bunlardan biri de ülkemiz Türkiye'dir, Amerika Birleşik Devletleri'nin yaptığı veya yapacağı uygulamaları aynen kopyalayarak hayata geçirir.",
      "score": 0,
      "upvotes": 0,
      "downvotes": 0
    },
    {
      "author": "trendcoin",
      "created_time": "July 14, 2022, 04:43:43 AM",
      "body": "stabilcoinlere karşı yumuşak bir tavır sergilemelerini hiç beklemiyorum ve bu konuda onlara sonuna kadar hak veriyorum. silah gücüne dayalı zorbalıkla elde ettikleri itibari para birimlerine kontrolsüz ve haksız bir şekilde ortak oluyorlar. bence bu aynı zamanda sinir bozucu bir şey olarak değerlendirilmeli. :) öte yandan, bugün bitcoin en çok dolar paritesinde hacim oluşturuyordur. bu da bitcoin'e talep oluşturanların aynı zamanda belli oranlarda dolara da talep oluşturduğu anlamına gelir. bu sebeple, abd dolarına dolaylı yoldan talep oluşturduğumuz için memnun olduklarını ve bıyık altından güldüklerini de söyleyebiliriz. :)",
      "score": 0,
      "upvotes": 0,
      "downvotes": 0
    }
  ]
}