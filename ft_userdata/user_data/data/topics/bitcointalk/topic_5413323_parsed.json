{
  "id": "topic_5413323",
  "title": "karabiber",
  "author": "karabiber",
  "created_time": "September 12, 2022, 08:08:18 PM",
  "content": "Yüksek enflasyonun yanı sıra başa çıkılamaz döviz kurlarıyla da mücadele eden ekonomi yönetiminde panik havası hakim. Faiz inadı nedeniyle TL'nin bu yılın başından bu yana yüzde 26 değer kaybettiği açıklanırken, hükümetin bir gecede doları düşürme planı duyanları şaşkınlığa uğrattı.Paraanaliz'in ekonomi yazarı Turhan Bozkurt'tan aktardığına göre, geçen sene KKM ile bir gece doları 18 liradan 10 liraya çeken hükümet, bu kez bankaların yurt dışındaki dolarlarını Türkiye'ye getirerek aynı senaryoyu tekrarlamak niyetinde.Kaynak: https://www.gunboyugazetesi.com.tr/bankacilar-saskin-akpnin-dolari-bir-gecede-9-liraya-dusurme-plani-basina-sizdi-iste-verilen-tarih-154491h.htm",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5413323",
  "comments": [
    {
      "author": "MK-74",
      "created_time": "September 12, 2022, 08:35:46 PM",
      "body": "Doğru adımlarla, doğru ekonomik yönetimlerle geriler neden gerilemesin ama şuanki kafayla 9 TL ye gerilemeyi bırak, sene sonu 20-25 TL olur mu diye konuşuyoruz.Şuan olmaz yani.",
      "score": 0,
      "upvotes": 0,
      "downvotes": 0
    },
    {
      "author": "ZekiBeyy",
      "created_time": "September 13, 2022, 06:10:26 AM",
      "body": "Neden böyle bir şey yapsınlar ki... zengini daha zengin fakiri daha fakir yapmak varken neden kur düşürülsün. Sürekli durmaksızın para basılarak Türk Lirasının değerinin artırması mümkün görünmüyor. Yapılan ekonomi adımları bilimle bağdaşmıyor yapılan istatistik çalışmaları gerçeği yansıtmıyor ülkede resmen \"Pollyannacılık\" oynuyorlar. Kurun 9 lira ve altına düşmesi için - Karşılıksız para basmaktan vazgeçilmeli- Adalet sağlanmalı- Güven ortamı oluşturulmalı (Para güven ortamını sever neresi güvenliyse oraya akar)- Bilime dayalı etkili bir ekonomi yönetimi---bir çok şey sıralanabilir ama neden bunların tam tersi yapılıyor seçimi kaybedersekte kazanan enkaz devralsın diye çalışılıyor sonuç olarak ülke kaybediyor.",
      "score": 0,
      "upvotes": 0,
      "downvotes": 0
    },
    {
      "author": "eightdots",
      "created_time": "September 13, 2022, 07:29:39 AMLast edit: September 14, 2022, 04:03:03 PM by eightdots",
      "body": "Piyasada olmayacak bir şey yok ama asıl nokta eğer düştü diyelim orada ne kadar kalabilecek? @ZekiBeyy 'in dediği maddelerden güven ortamının sağlanması asıl zamanı alacak madde o. Dolar 9'a insin hayatında dolar alıp satmamış bir kişi arabasını satıp dolar almaya koşar yine sabit kalmaz. Asıl mesele doğru adımlar atmak ve piyasada kaybolan güveni tekrar sağlayabilmek. O da kısa vadede mümkün görünmüyor.",
      "score": 0,
      "upvotes": 0,
      "downvotes": 0
    },
    {
      "author": "RaltcoinsB",
      "created_time": "September 13, 2022, 11:57:34 AM",
      "body": "İnşallah doları düşürürler böyle bir çalışmaya girerler veya girmezler umrumda değil ama temel olarak doların ateşini almak zorundalar dolar uçtu artık 20 liraya dayandı dolar ve Türkiye bu durumu iliklerine kadar hissetmeye başladı dolar dediğimiz şey Amerika’nın para birimi önceden 2-3 liraydı şimdi neden 6-9 katı bunu sorgulayalım",
      "score": 0,
      "upvotes": 0,
      "downvotes": 0
    },
    {
      "author": "mandown",
      "created_time": "September 13, 2022, 01:28:47 PM",
      "body": "Quote from: RaltcoinsB on September 13, 2022, 11:57:34 AMİnşallah doları düşürürler böyle bir çalışmaya girerler veya girmezler umrumda değil ama temel olarak doların ateşini almak zorundalar dolar uçtu artık 20 liraya dayandı dolar ve Türkiye bu durumu iliklerine kadar hissetmeye başladı dolar dediğimiz şey Amerika’nın para birimi önceden 2-3 liraydı şimdi neden 6-9 katı bunu sorgulayalım Doları düşürmek bu saatten sonra durumu daha kötüye götürebilir çıkacak korkusu ile birçok kişi ya dolar alacak yada dolar ile satılan ne varsa alacaktır doları düşürmekle ilgilenmek yerine para basmaktan vazgeçmeliler. bitcoin dünyasında görüyorsunuz ne kadar arz fazla ise o kadar değersiz oluyor aynı olay tl için geçerli neredeyse 10 liranın hiçbir alım gücü kalmadı.",
      "score": 0,
      "upvotes": 0,
      "downvotes": 0
    },
    {
      "author": "halloweenn666",
      "created_time": "September 13, 2022, 01:36:50 PM",
      "body": "Türkiyede yaşayan ama Türkiyenin sorunlarından bir haber gençlik yetişiyor. Burada sosyal medyada okuduğum bütün yorumlar bu gençliğin malasef daha da gazlanarak yetişmesini sağlıyor. Şimdi yaşadığı ülkenin temel sorunlarından kopuk herşeyi dizi ve filmlerde göründüğü gibi sanan bu nesil malasef ekonominin e harfinden bile haberi olmadan yaşıyor. Türkiyenin 2020 yılından itibaren içine düştüğü enflasyon sarmalının birçok sebebi sayabilirsiniz ama bana göre burada enerji çok daha ön planda.2020'de    28,9 milyar dolar    enerji ithalatı2021’de    50.6 milyar dolarlık enerji ithalatı2022'de    80 milyar dolarlık enerji ithalatı  bekleniyor.Kolay değil. Bir yanda tamamen dolarizasyona itilen sürekli dolar talebi olan ülkeyiz bir yanda bu boyutlara çıkmış enerji ithalatı. Muhalefetin neden ülkeyi yönetmek istemediğini anlamamız gerekiyor. Çünkü ben olsam çoktan buyrun siz yönetin derdim.",
      "score": 0,
      "upvotes": 0,
      "downvotes": 0
    },
    {
      "author": "LGD2Business",
      "created_time": "September 13, 2022, 02:18:57 PM",
      "body": "Bu kadar hızlı para basılıp Türk Lirası bilerek değersizleştirilirken doların 9 liraya gerilemesi mümkün değil. Zihniyetin 180 derece değişmesi lazım ki dövizde gerileme olsun. Adamlar yüksek kur politikasını benimsemiş arada bir kur korumalı mevduat ortaya atıp manipülasyon yapıp alttan tekrar toplayıp yükselttiler onu saymazsak düşük kur istemiyorlar. Ha yarın öbür gün taktik değiştirip düşük kura geçmek isteyebilirler bunlara belli olmaz. Planlanan şey de yurtdışındaki paraların getirilmesiymiş. Doğru yurtdışında çok parası var Türklerin ama bunu getirecek iradenin ortaya çıkması şu şartlarda zor. Çaldıklarının %10'unu dolaşıma soksalar zaten dolar 2 liraya bile düşer ama bunu isteyecekler mi asıl soru o.",
      "score": 0,
      "upvotes": 0,
      "downvotes": 0
    },
    {
      "author": "Phoenix Anka",
      "created_time": "September 13, 2022, 08:06:48 PM",
      "body": "İmkansız çünkü dolaşımdaki paraları yakmadılar. Bir de dolar 9 liraya düşerse KKM hesabı olanların ödemeleri için gereken ana parayı da vermek zorundalar. O kişiler o para vadesi dolunca otomatik 9 liradan yine KKM hesabına ekleyecekler ve arttığında yine kazanacaklar. Yani 9 liraya gerilese bile oralarda fazla duramaz bence. Keşke gerilese de hayat biraz daha ucuzlasa.",
      "score": 0,
      "upvotes": 0,
      "downvotes": 0
    },
    {
      "author": "Bthd",
      "created_time": "September 13, 2022, 09:41:25 PM",
      "body": "Bankaların yurtdışındaki varlıklarını Türkiye'ye getirerek döviz dengesini Türk Lirası yönüne getirmeyi düşünmek daha önceki hatalı hareketler zincirine yeni bir zincir eklemek olur. Bu işlemin bankalar açısından yaratacağı sorunlar bir yana patlamış aort atar damarını yara bandıyla kapatmaya çalışmaktan farksız olur. Bahsi geçen tutar 25B $ gibi bir rakam ve düşünülen etkiyi yapması mümkün değil. Defalarca aynı şeyi denediler. Gerçek bir plan olmadan, merkez bankası siyasi değil de bağımsız bir kurum olmadan bu güvensizliğin ve sorunun düzelme olasılığı yok. İyi bir plan yapıldığında bile bir şeylerin düzelmesi seneler sürecektir. Aksi taktirde alacakları önlemler bir kaç aylık düşüş ki belki daha az bir süre düşüş dışında hiç bir şeyi sağlayamaz. Seçim stratejisi olarak geçici ferahlık için yapılacak her hamle gelecekte çok daha büyük yük olarak geri dönecek.",
      "score": 0,
      "upvotes": 0,
      "downvotes": 0
    },
    {
      "author": "Red Pie",
      "created_time": "September 14, 2022, 06:52:04 PM",
      "body": "Quote from: Bthd on September 13, 2022, 09:41:25 PMBankaların yurtdışındaki varlıklarını Türkiye'ye getirerek döviz dengesini Türk Lirası yönüne getirmeyi düşünmek daha önceki hatalı hareketler zincirine yeni bir zincir eklemek olur. Bu işlemin bankalar açısından yaratacağı sorunlar bir yana patlamış aort atar damarını yara bandıyla kapatmaya çalışmaktan farksız olur. Bahsi geçen tutar 25B $ gibi bir rakam ve düşünülen etkiyi yapması mümkün değil. Defalarca aynı şeyi denediler. Gerçek bir plan olmadan, merkez bankası siyasi değil de bağımsız bir kurum olmadan bu güvensizliğin ve sorunun düzelme olasılığı yok. İyi bir plan yapıldığında bile bir şeylerin düzelmesi seneler sürecektir. Aksi taktirde alacakları önlemler bir kaç aylık düşüş ki belki daha az bir süre düşüş dışında hiç bir şeyi sağlayamaz. Seçim stratejisi olarak geçici ferahlık için yapılacak her hamle gelecekte çok daha büyük yük olarak geri dönecek. Seçim stratejisi olarak görüldüğünü düşünüyorum bende. geçici bir etki yaratsın ki şunu söyleyebilirim seçimden önce mutlaka piyasaları rahatlatıp bir kaç ay oy toplamayı deneyecekler. seçimden sonrası için ise hiç önemli değil seçilelim de yaparız birşeyler mottosu var bana göre. bu yüzden geçici çareler ancak deliğe ip tıkamak gibi. akan su bir yerde o ipi o delikten atar ve fışkıran su önüne ne gelirse alır götürür.",
      "score": 0,
      "upvotes": 0,
      "downvotes": 0
    },
    {
      "author": "Cacabey_40",
      "created_time": "September 14, 2022, 07:04:36 PM",
      "body": "Gerileyecek ama bu uzun sürmez ve gerilemesi aynı zamanda gerilmesi anlamına gelecek...",
      "score": 0,
      "upvotes": 0,
      "downvotes": 0
    },
    {
      "author": "execijutiere",
      "created_time": "September 14, 2022, 07:28:18 PM",
      "body": "Herşey olur. Bir bakmışsınız 29 bir bakmışsınız 9 olmuş. Hatırlarsınız ki anlık bir haberle 18’den 11 türk liralarına kadar gerileme olmuştu. Gerileme olur ama neyle veya nasıl tam olarak onu bilmiyorlar. Önemli olan kalıcı olması oralarda. Ha yine 19 dan 9 a düşürmesini bilirler ama kalıcı olmadıktan sonra hiçbir anlamı yok. Sadece anlık olarak birileri daha zengin olur öyle olursa.",
      "score": 0,
      "upvotes": 0,
      "downvotes": 0
    },
    {
      "author": "xzone",
      "created_time": "September 15, 2022, 08:55:35 AM",
      "body": "Böyle bir düşüş olmasının kimseye bir faydası yok, sert düşüş yerine sert yükseliş getirir ve ekonomiye daha çok zarar verir. Üretime önem vermedikçe ve ihracatı arttırmadıkça dövizin düşüşleri sadece kısa vadeli olur.Kasa boşken böyle bir hamle yapmak intihardan farklı olmaz, devlet kademesindeki giderlerin iki katına çıkmasına bile sebep olabilir. Memurlara verilecek maaşlardan tutun noter işlem ücretine her yerde kaosa sebep olur",
      "score": 0,
      "upvotes": 0,
      "downvotes": 0
    },
    {
      "author": "püsür",
      "created_time": "September 15, 2022, 09:46:28 AM",
      "body": "Kesilmiş atar damarı yara bandı ile kapatmaya çalışmak hoşuma gitti. Ben de büyük bir yangına birkaç kova su atmak gibi bir şey olur diyecektim. Hükümetin böyle hamlelerinin nasıl ortaya çıktığını hayal edebiliyorum. Bir grup yetkili toplantıda olmalılar. Bilim, akıl, eğitim vs gibi şeylerden nasibini alamamış muhtemelen Kartal İmam Hatip mezunu bir gruba işin eğitimini almış uzmanlar işin doğrusunu anlatmaya çalışır. Badem bıyıklılar diyor ki 'yau sen onu bunu bırak kardeşim biz teknik şeylerden anlamıyoz, yok mu bi yöntemi yau piyasaya para sürmenin yöntemini bulun böyle düşsün biraz' falan. Karşıdaki de yani efendim işte kalıcı çözüm olmaz, ileride durumu daha da kötü hale getirse madem ısrar ediyorsunuz işte KKM var veya bu konudaki saçma şey var gibi açıklamaya çalışır. Karşıdaki badem bıyıklı da he yaaauuu yapak işte falan hiç anlamadan he he yapak yau der. Yemin ediyorum bu adamların ülke yönettiği toplantılar böyle geçiyordur. Kardeşim biz anlamayız yok mu bi yolu yauu diye diye ülke yönetiyorlar. Uzun vadeli, kalıcı çözümlü ve mantıklı plan yok. Böyle zorlaya zorlaya ülkeyi bitirdiler.",
      "score": 0,
      "upvotes": 0,
      "downvotes": 0
    },
    {
      "author": "Pierre 2",
      "created_time": "September 15, 2022, 08:03:52 PM",
      "body": "Faizlere tavan yaptırmadan böyle bir düşüşün olması imkansız. Zaten Türkiye Cumhuriyeti devleti asgari ücretlisine 400-500 dolardan fazla verebilecek bir ihracat kapasitesine de sahip değil. Bence kur şu saatten sonra 15 e insin sonra da sabitlensin bu arada enflasyon ayda %1 i geçmesin ben razıyım hiç değilse adam akıllı tasarruf yapar, ona göre rahatlıkla ürün alabiliriz. Son zamanlarda bu dolar mevzusu çok büyüdü. Kur korumalı mevduatın da kapatılması gerekiyor.",
      "score": 0,
      "upvotes": 0,
      "downvotes": 0
    },
    {
      "author": "kriminall",
      "created_time": "September 16, 2022, 06:02:53 PM",
      "body": "Quote from: Pierre 2 on September 15, 2022, 08:03:52 PMFaizlere tavan yaptırmadan böyle bir düşüşün olması imkansız. Zaten Türkiye Cumhuriyeti devleti asgari ücretlisine 400-500 dolardan fazla verebilecek bir ihracat kapasitesine de sahip değil. Bence kur şu saatten sonra 15 e insin sonra da sabitlensin bu arada enflasyon ayda %1 i geçmesin ben razıyım hiç değilse adam akıllı tasarruf yapar, ona göre rahatlıkla ürün alabiliriz. Son zamanlarda bu dolar mevzusu çok büyüdü. Kur korumalı mevduatın da kapatılması gerekiyor.Güzel çözümler aslında hocam , 15 TL 1 dolar olsun ve enflasyon yükselmesin, belki o zaman biraz kendimize geliriz, asgari ücretlinin 300 dolara yaşadığı ve bunun bir rutin olduğu ülkede bu bile lükse kaçıyor, bir kaç sene önce dolar 10 olacak dersen inanmazlardı şimdi 20 lira, son zamanlarda artış üstüne artış derken artık tutunacak bir dal kalmadı, TL de duranın parası eridi, gitti",
      "score": 0,
      "upvotes": 0,
      "downvotes": 0
    },
    {
      "author": "Red Pie",
      "created_time": "September 16, 2022, 07:28:39 PM",
      "body": "Quote from: execijutiere on September 14, 2022, 07:28:18 PMHerşey olur. Bir bakmışsınız 29 bir bakmışsınız 9 olmuş. Hatırlarsınız ki anlık bir haberle 18’den 11 türk liralarına kadar gerileme olmuştu. Gerileme olur ama neyle veya nasıl tam olarak onu bilmiyorlar. Önemli olan kalıcı olması oralarda. Ha yine 19 dan 9 a düşürmesini bilirler ama kalıcı olmadıktan sonra hiçbir anlamı yok. Sadece anlık olarak birileri daha zengin olur öyle olursa.Katılıyorum size hocam. 19’dan 9 a düşürürler de önemli olan orada kalıcı kalmadıktan sonra bir anlamı olamayacağıdır. 9’a düştü diyelim, hayatın akışında 9 TL dolar olarak yansırsa güzel. ama bu fiyatı üreticiler baz almaz eminim onlar fiyat düşürmeye gitmezler. fiyat düşürmeye giderlerse bu fiyat değişikliği kalıcı olur demektir. işin özü 9’a indirmek değil, 9’da kalıcı olmakta.",
      "score": 0,
      "upvotes": 0,
      "downvotes": 0
    },
    {
      "author": "Retro Harmony",
      "created_time": "September 16, 2022, 08:13:53 PM",
      "body": "Bu faiz oranlarıyla, bu faturalarla, bu ekonomik kurla ve bu ekonomik yönetimle, herşeyden ziyade bu bakanlarla maalesef olmaz. Ekonomiden haberi olmayan bakan olabilir mi? Türkiye’de oluyor. Ekmeği 5 lira yaptıkları için övünen bakan olabilir mi? Maalesef oluyor. Öğretmenler ağlamasın, mühendisler de atanamıyor ama ağlıyorlar mı diyen bakan olabilir mi? Maalesef oluyor. O yüzden dolar 9 liraya geriler mi? Gerilemesi için çok büyük şeyler yapmamız lazım. Köklü değişiklikler mesela.",
      "score": 0,
      "upvotes": 0,
      "downvotes": 0
    },
    {
      "author": "ingiltere",
      "created_time": "September 20, 2022, 03:01:04 PM",
      "body": "Doların 9 TL'ye gerilemesi mümkün. Bunu daha önce yaptıkları hareketten anlıyoruz. KKM ile nasıl dolarda gerileme olduysa yine bir yolunu bulup doları düşürebilirler. Peki bu halkın işine yarar mı? Önceki düşüşte nasıl hiçbir ürünün fiyatı düşmediyse yine aynısı olur. Herhangi bir üründe indirim görebildik mi? Böyle bir şeyi yapabilirlerse geçen sene 8 TL olan doların şimdi 9 TL'ye düşmesi bir başarı olarak gösterilmeye çalışılır. Seçim yılına girdiğimiz için hiçbir şeye olmaz diyemiyorum. Şu da bir gerçek ki Bitcoin yatırımcıları olarak doların düşmesi bizim işimize gelmez. Hem Bitcoin fiyatı TL bazında düşmüş olacak hem de tüketici fiyat endeksi düşmeyeceği için alım gücünde hiçbir iyileşme olmayacak.",
      "score": 0,
      "upvotes": 0,
      "downvotes": 0
    }
  ]
}