{
  "id": "topic_5403305",
  "title": "superleggera",
  "author": "superleggera",
  "created_time": "June 20, 2022, 07:33:51 AM",
  "content": "21 Yıl önce kurulmuş Türkiye'nin en eski e ticaret sitelerinde Gittigidiyor 18 temmuz itibariyle faaliyetlerine kalıcı olarak son vereceğini açıkladı. Bugünden itibaren de site üzerinde yeni ilan verilemeyecek. Bu kadar eski ve aktif müşterileri olan bir siteyi neden kapattıklarını anlamadım ama haberi görünce biraz üzüldüm açıkçası. Keşke Ebay Gittigidiyoru kapatmak yerine başka bir şirkete filan satsaydı. Kaynak: gittigidiyor.com/bilgilendirme",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5403305",
  "comments": [
    {
      "author": "xzone",
      "created_time": "June 20, 2022, 07:52:47 AM",
      "body": "Uzun süredir kar etmediklerini düşünüyorum, eBay çatısı altına girdiği zaman belki iyi bir reklam serisi ile kendilerine gelirler diye düşünmüştüm ama Trendyol, Hepsiburada gibi siteler ile başa çıkamadılar. Bence en büyük hata gittigidiyor gibi güzel bir açık arttırma konseptinin bitirilip standart bir e-ticaret sitesi haline gelmesiydi.Şu anda açık arttırma sistemi bulunan herhangi bir platform yok. Sadece facebook vb. sosyal medya siteleri ve sadece birkaç yüz kullanıcısı olan mezat siteleri var. Konsepte uygun ilerleselerdi bence bu noktaya gelmezlerdi. Üzücü bir haber",
      "score": 0,
      "upvotes": 0,
      "downvotes": 0
    },
    {
      "author": "mandown",
      "created_time": "June 20, 2022, 08:16:34 AM",
      "body": "Zamanının tekeli ellerindeki satıcıların ve alıcıların başka bir kaynağa gitmeyeceğini düşünerek insanları sitede tutmak için en ufak girişim göstermediler sitenin tasarımı olsun hediye çeki geldiğinde kodu bulması olsun aşırı karmaşık ve uğraştırıcıydı hal böyleyken insanları sitede tutmak zorlaştı ve bir dönem hayvansı kar oranları istiyorlardı Çağın gerisinde kalmış bir siteydi.",
      "score": 0,
      "upvotes": 0,
      "downvotes": 0
    },
    {
      "author": "Turbolinea",
      "created_time": "June 20, 2022, 08:36:37 AM",
      "body": "Muhtemelen kapatmadan önce satmaya çalıştılar ama ellerinde kaldı. Diğer türlü satmak varken niye kapatsınlar ki? Trendyol bunun gibi diğer e-ticaret sitelerini de piyasadan silecek gibi duruyor. Adamlar agresif reklam anlayışıyla piyasanın tekeli haline geldiler. Yemek ve market işinde de çok iyi gidiyorlar.",
      "score": 0,
      "upvotes": 0,
      "downvotes": 0
    },
    {
      "author": "kriminall",
      "created_time": "June 20, 2022, 08:45:01 AM",
      "body": "Türkiye’nin en eski ticaret sitelerinden birisi, kısa bir süre alışveriş yapmışlığım da var ancak artık yerini hepsiburada, Trendyol gibi sitelere kaptırdı, artık eskisi gibi alışveriş yapılan bir site değildi zaten, e bay yurtdışında çok meşhur aynı sistemi burada uygulasa daha iyi olurdu, kendi kendini bitirdiler maalesef,",
      "score": 0,
      "upvotes": 0,
      "downvotes": 0
    },
    {
      "author": "MK-74",
      "created_time": "June 20, 2022, 08:46:16 AM",
      "body": "Kapatması çok doğal, eskiden çok rakibi yoktu ama şuan piyasada çok güçlü rakipleri var. Trendyol, Letgo vs.Uzun süredir ne reklam çalışması ve nede ona benzer bir şey yaptılar, hayalet gibi takılıyodular piyasada.Kimsenin üzüleceğini veya yakınacağını sanmam çünkü kullanan kişi sayısıda çok azalmıştı, son 5 yıldır 1 kere bile sitelerine girdiğimi hatırlamıyorum.",
      "score": 0,
      "upvotes": 0,
      "downvotes": 0
    },
    {
      "author": "karabiber",
      "created_time": "June 20, 2022, 08:58:58 AM",
      "body": "eBay’in Abd pazarında da zarar ettiğini düşünüyorum. Yakında eBay’de kapanırsa şaşırmam. Trendyol ve Hepsiburada’nın yaptığı gibi gerilla pazarlamayı yapamadılar. Türkiye’de insanlar bir yerden alışveriş yapıyorsa onum reklamını her yerde görmek hoşlarına gidiyor açıkçası. N11’in de pazarda tutunamadığını düşünenlerdenim. Amazon yeni giriş yaptı sayılır ama bence oda istenilen performansı gösteremedi Türkiye’de.",
      "score": 0,
      "upvotes": 0,
      "downvotes": 0
    },
    {
      "author": "püsür",
      "created_time": "June 20, 2022, 09:04:10 AM",
      "body": "Quote from: xzone on June 20, 2022, 07:52:47 AMUzun süredir kar etmediklerini düşünüyorum, eBay çatısı altına girdiği zaman belki iyi bir reklam serisi ile kendilerine gelirler diye düşünmüştüm ama Trendyol, Hepsiburada gibi siteler ile başa çıkamadılar. Bence en büyük hata gittigidiyor gibi güzel bir açık arttırma konseptinin bitirilip standart bir e-ticaret sitesi haline gelmesiydi.Şu anda açık arttırma sistemi bulunan herhangi bir platform yok. Sadece facebook vb. sosyal medya siteleri ve sadece birkaç yüz kullanıcısı olan mezat siteleri var. Konsepte uygun ilerleselerdi bence bu noktaya gelmezlerdi. Üzücü bir haber Tam bunu yazmaya gelmiştim. Açık arttırmayı bırakmayacaklardı. Normal bir e-ticaret sitesi olarak başarılı olamadılar ki eBay'in bir etkisi de olmadı. Çinlilerin agresif stratejileriyle Trendyol ve gene çok agresif reklam yapan Hepsiburada ile mücadele etmek imkansız gibi. N11'in bile kapatmayı düşündüğü bir dönem olmuş ama getir ile anlaşmaları onları da kurtarmış. Ayrıca Prime etkisiyle Amazon da var. Ben örneğin diğerlerinde kupon ya da kampanya yoksa kesin Amazon'u tercih ediyorum. Gittigidiyor 10-15 sene önce çok önemli gelirdi. Şimdi kapatacak olmaları yıllardır kullanmasam da üzücü.",
      "score": 0,
      "upvotes": 0,
      "downvotes": 0
    },
    {
      "author": "ZekiBeyy",
      "created_time": "June 20, 2022, 09:57:27 AM",
      "body": "Kapatılacak olmasına açıkçası üzüldüm, e ticaretin öncü sitesiydi eskiden tekel konumundaydı gelişen girişimciler ister istemez pastayı bölüyor. Firmaların gelişmelere göre her zaman kendilerini yenilemeleri gerekiyor o alanda tekelde olsanız pastanın %99 u sizede ait olsa değişime ayak uydurmak gerekiyor. Eskiden büyük çoğunluk Nokia telefon kullanırdı daha sonra gelişen teknolojiye göre değişimi yakalayamadılar.",
      "score": 0,
      "upvotes": 0,
      "downvotes": 0
    },
    {
      "author": "verbakalim",
      "created_time": "June 20, 2022, 11:23:24 AM",
      "body": "Yıllardan beri kullandığımız bir platform du. Kapanması kötü olacak. Piyasadaki çok seslilik azalınca fiyatların olumsuz etkileneceğini düşünüyorum. Yazılım geliştiren ve girişimci ruhu taşıyan birileri bu alanda yeni faliyete başlayacağını umuyorum.",
      "score": 0,
      "upvotes": 0,
      "downvotes": 0
    },
    {
      "author": "Red Pie",
      "created_time": "June 20, 2022, 12:13:35 PM",
      "body": "Bir efsane daha yayın hayatına son veriyor demek ki. hatırlayanlar geçmişte ne kadar popüler bir site olduğunu bilir. hepsiburada n11 gibi siteler gittigidiyordan sonra gelirdi. teknolojik gelişmeleri takip etmemeleri kendi sonlarını hazırladı. halbuki fiyatları yüzde 10 arttırıp, yüzde 10’luk bir indirim çeki verseler herkes oraya yönelebilirdi, Türk halkını kandırmanın yıllardır yapılan yöntemi bu.",
      "score": 0,
      "upvotes": 0,
      "downvotes": 0
    },
    {
      "author": "LGD2Business",
      "created_time": "June 20, 2022, 02:46:03 PM",
      "body": "Böyle süper bir alan adı ve piyasadaki tek açık artırma sitesi nasıl kötü yönetim yüzünden batırılır güzel bir örneğini verdiler. Kendilerine has olan açık artırma sistemini bırakıp piyasada milyon tane bulunan sıradan alışveriş sitesi dönüşümünü yaşadılar ve onu da doğru düzgün işletemediler. Alıcı açısından ürün çeşitliliği ve rekabetçi fiyat yoktu. Satıcı açısından yüksek komisyon ve çağ dışı onay sistemi yüzünden cazip değildi. Kaçınılmaz son yaşanmış oldu. Çağa ayak uydurup doğru bildiğiniz işi yapacaksınız, bu bu kadar zor olmamalı. Piyasada deli gibi açık artırma yapılacak güvenilir yer aranıyor. Instagram ve Facebook gibi asıl işi bu olmayan yerleri kullanmak zorunda kalıyor insanlar. Talep varken arzı sağlamak yerine piyasadan çekilmek tamamen işbilmezliktir.",
      "score": 0,
      "upvotes": 0,
      "downvotes": 0
    },
    {
      "author": "Cacabey_40",
      "created_time": "June 20, 2022, 07:42:46 PM",
      "body": "İnternet alış verişini yaptığım ilk platformun kapandığını duymak beni üzdü. Süper bir alan adına sahip. Umarım kıymetini bilen ellerde tekrar faaliyetlerine devam eder. Trendyol, hepsiburada ve n11 gibi platformlar gittigidiyoru gölgede bıraktı.Gittigidiyordan sipariş verdiğim ağırlık setini (dambıl ve halter) halen kullanıyorum.",
      "score": 0,
      "upvotes": 0,
      "downvotes": 0
    },
    {
      "author": "husdemba",
      "created_time": "June 21, 2022, 06:07:16 AM",
      "body": "Herkesin ortak fikrinde de belirttiği gibi Hepsiburada, Trendyol derken bir de Amazon’un gelmesiyle Gittigidiyor çok gerilerde kaldı. Son iki yıldır falan ben özellikle şaşırıyordum nasıl hala ayakta kalıyorlar diye, N11 de artık sırasını bekliyor bence. Onun da son yıllarda 11.11 kampanyaları dahi yerini diğer e-ticaret sitelerine kaptırdı",
      "score": 0,
      "upvotes": 0,
      "downvotes": 0
    },
    {
      "author": "gospodin",
      "created_time": "June 21, 2022, 03:56:21 PM",
      "body": "gittigidiyor'un kapanması sonucu herkesin ortak fikri:- dandik ara yüz. (değiştirmeye gerek bile duymadılar.)- açık artırmanın kapanması- reklam/pazarlama konusunda sınıfta kalmaları- rakiplerinin çok iyi bir şekilde atak yapmaları.bir sürü insan bunu bilirken ebay/gittigidiyor platformundaki yöneticiler bunu bilmeyecek mi? adamlar baştan beri salmış resmen, kapanması son derece normal.",
      "score": 0,
      "upvotes": 0,
      "downvotes": 0
    },
    {
      "author": "1kodumtek7",
      "created_time": "June 21, 2022, 04:17:34 PM",
      "body": "Bildiğim kadarıyla Gittigidiyor'un herhangi bir batma durumu yok. Şu ana kadar çokça kullanılan bir internet alışveriş platformu oldu. Sorunun farklı konularla alakalı olduğunu duymuştum ama tam detayını bilmiyorum. Arkasında eBay gibi bir şirket varken zaten kolay kolay batmazlar.    Hepsiburada, Trendyol vb. sitelere kıyasla belki rekabet konusunda istedikleri seviyeye ulaşamamış da olabilirler. Onca yıl sonra kapandığını görmek beni şaşırtsa da çok üzüldüğümü söyleyemeyeceğim. Diğer siteleri daha fazla kullanıyordum.",
      "score": 0,
      "upvotes": 0,
      "downvotes": 0
    },
    {
      "author": "mandown",
      "created_time": "June 21, 2022, 05:21:50 PM",
      "body": "Desene gitti gidiyor",
      "score": 0,
      "upvotes": 0,
      "downvotes": 0
    },
    {
      "author": "SUPERSAIAN",
      "created_time": "June 21, 2022, 05:50:00 PM",
      "body": "Rakipleri her türlü calışmayı yaparken hiç bir şekilde bu alanı geliştiremediler, bir çok insanda tercih etmeyi bıraktı bu siteyi kapanmasına pekte şaşırmadım. Yatırım mı yapmak istemediler çokta anlamadım bu alan adıyla biraz marketing yapsalardı devamlılık sağlıyabilirlerdi diye düşünüyorum. Direk şimdi kapatıp gidiyorlar mı, gittigidiyor sitesini en azından satmayı deneselermiş ki rahatça da satılırdı.",
      "score": 0,
      "upvotes": 0,
      "downvotes": 0
    },
    {
      "author": "eightdots",
      "created_time": "June 21, 2022, 08:14:17 PM",
      "body": "Ne kadar ilerde olursan ol eğer yerinde sayıyorsan belirli bir zaman sonra geride kalmaya mahkumsun. Durumlarının özeti bu.",
      "score": 0,
      "upvotes": 0,
      "downvotes": 0
    },
    {
      "author": "Gencecikmen",
      "created_time": "June 21, 2022, 09:04:05 PM",
      "body": "İnsanlar, devletler gibi şirketlerde doğuyor, büyüyor ve ölüyor. Türkiye'nin en eski e-ticaret sitesi oluyorsun ama zamana yenik düşüyorsun. Genelde piyasaya tek başına hakim olan bir çok şirket bu sorunu yaşıyor. Nokia piyasanın bir zamanlar %70'inden fazlasına hakim oluyor ama sonra kendini güncellemediği için yok oldu. Maalesef Gittigidiyor'da kendini güncellemedi ve piyasanın dışında kaldı.",
      "score": 0,
      "upvotes": 0,
      "downvotes": 0
    }
  ]
}