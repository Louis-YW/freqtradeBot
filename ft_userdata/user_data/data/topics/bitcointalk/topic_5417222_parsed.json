{
  "id": "topic_5417222",
  "title": "Bthd",
  "author": "Bthd",
  "created_time": "October 15, 2022, 02:34:18 PM",
  "content": "Geçtiğimiz günlerde merkeziyetsizliğin Mango saldırganı tarafından kullanılarak paranın aklanmaya çalışması hakkında yazmıştım. Bazen de oylamalar proje ekiplerinin doğrudan kendileri tarafından sabote edilerek kullanıcılar mağdur ediliyor. Geçmişte dex.guru tarafından kendi oylamasına yüzlerce oy atıldığını tespit etmiştim şimdi ise Dao Maker tarafından yapılan bir sabotaj var.Biraz daha eskiye gitmek istersek Justin Sun tarafından steemit oylamasında borsaların ikna edilerek kullanıcılar aleyhine oy kullandırıldığını hatırlıyorum ve daha sonra kullanıcıların zincir üzerindeki cüzdanlarındaki varlıkları donduracak kadar ileriye gitmişti.Geçen sene hack olayları yaşayan Dao Maker kullanıcıların zararlarını gidermek için USDR adında bir stabil birim ortaya çıkardı. Bugünlerde USDR tutan herkes için USDC verilerek zararları giderilecekti ama yaşananlar bunun tersi yönünde ilerliyor. Ekip önce 6 ekim tarihinde USDR/USDC havuzundaki likiditeyi tamamen çekiyor. Sonra ise bir oylama başlatıyor. Oylama 3 seçeneğe sahip üçüncü seçenek ise diğer DAO token sahiplerini zarara uğratmamak için hack olayından etkilenen kullanıcılara artık hiç bir şey vermeme yönünde. Buraya kadar sadece fikirlerin çarpışacağı adil bir oylama olarak görülebilir. Oylamaların manipüle edilmesi tam olarak bu noktada başlıyor. Daha önceden oylamalara katılmamış ilk defa 1 hafta önce dao token almış adresler, takımla ilişkili olduğu bilinen adresler oylamaya katılarak 3. seçeneği desteklemeye başlıyor.300k oy hakkında sahip cüzdan ilk defa oy kullanıyor ve ilk defa Dao Token alarak oylamaya katılıyor.https://etherscan.io/address/0x6aace16b3a174ed6ed569d82d9b38871a587fd4b#tokentxns200k oy kullanan cüzdan için de aynı durum söz konusu. Sonuçta şu ana kadar 6.6m oy kullanılan bir oylamada en az 1.8m token ekip tarafından doğrudan yönetilme şüphesine sahip, daha fazlasının da yapılıyor olma durumu mevcut. rekt.news haberine göre bu şekilde gate.io üzerinden fonlanan 4 cüzdan daha var ve bu 1 milyon daha oy demek yaklaşık olarak. İlk deha snapshot tarihine yakın olarak çok sayıda tokeni sisteme kilitleyen adreslerden bahsediyoruz ve Dao Maker'da en yüksek derecede haklara sahip olmak için 50k token yeterli iken birileri kat kat üzerinde token kilitliyor.Kendim çok önceleri bu platformu kullanıyordum Alice ve Plotx gibi satış süreçlerine katılmamı sağlamışlardı ve başlangıçta masumlardı. Benim için bu platformu kullanmayı bırakmamın sebebi Plotx token dağıtımında takındıkları dürüst olmayan tutumlar olmuştu. Dağıtım 2 turda gerçekleşecekti, ilk turu sorunsuz olarak dağıttılar ancak 2. turun dağıtımına gelindiğinde şartlarda var olmamasına rağmen yeni şartlar ekleyerek yatırımcıların bir kısmına parasını çok önceden ödedikleri tokenleri teslim etmediler. Ve bu yeni şartları duyurmak için ellerinden geleni yapmadılar, duymayan her kullanıcı onlar için daha fazla para kazanmak demekti. Son anda kişisel çabamla fark ettiğim için kurtulmuştum sonrasında bu platformu bir daha kullanmak istemedim.Bir kere yalan söyleyen hep yalan söyleme eğilimindedir, bir kere dolandıran ise tekrar dolandırma eğilimindedir. Ekosistemin bu tip asalaklardan kurtulması için elinizden geldiğince kullanmayın. Özellikle POS ve türevi konsensüs mekanizmalarını kullanan Merkeziyetsiz sistemler birimlerin çoğunluğu proje ekibinin elinde olduğu sürece oldukça anlamsızlaşıyor.*Kullanıcılara yapılacak dağıtımın anlatıldığı 1 sene önce yayınlanmış Dao Maker medium makalesi ekip tarafından silinmiş görünüyor.*Yararlanılan kaynaklar:rekt.news",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5417222",
  "comments": [
    {
      "author": "yenilmez86",
      "created_time": "October 15, 2022, 04:34:13 PM",
      "body": "Bahsettiklerinize ek olarak ben de bir şeyler söyleyeyim. DaoMaker'ın gerçekleştirdiği DeRace SHO'sunu kazandım ve gönderilen ilk partiden sonra bizlere dağıtılmak üzere ellerinde bulunan DeRace tokenlerinin çalındığını söylediler ve bizi aylarca bir tazminat planı için beklettiler ve en sonunda bize HAK ETTİĞİMİZ VE PARASINI ÖDEDİĞİMİZ DeRace tokenlerinin geri kalanını vermek yerine SHO'da DeRace için ödediğimiz USDT miktarını verip bizi başlarından savdılar. Bana verdikleri 500 USDT ama üzerine yattıkları tokenlerimin o zamanki yaklaşık değeri 100k USDT. Kısacası bunlardan her türlü düzenbazlık beklenir.",
      "score": 0,
      "upvotes": 0,
      "downvotes": 0
    },
    {
      "author": "Silence Scream",
      "created_time": "October 15, 2022, 10:15:17 PM",
      "body": "Güzel konu. Kim demokrasi getireceğim derse ona güvenim kalmıyor. DAO’da sözde platformlarda demokrasiyi amaçlamış, topluluk için oylamalarla gidişat yönlerini belirlemişti. Manipülasyon ise işte bu kadar basit. Bir seçimde oy pusulalarının yakılıp denize dökülmesi ne kadar zor biliyoruz ancak birisi derse ki size size üç seçme hakkı ama biz istediğimizi seçeceğiz o zaman oy vermenin ne anlamı kalıyor? Şimdi ki oylamanın yaptığı şey tam olarak bu. Belki oy pusulalarını denize atmıyor, yakmıyor ancak istediği sonucu elde edecek şekilde manipüle ediyor. Platforma güven kalmayınca onlar da bir hiç olacaklar bunu unutuyorlar. Snapshotlardan biraz önce cüzdana DAO alıp oy hakkı elde edenlerin 1.8 milyon oy hakkına sahip olması neticesinde zaten yapılan oylamanın sonucu baştan belli oluyor. Tepe kişiler ne istiyorsa onu elde etmek için her türlü şeyi yapacaklar.Manipülasyon bu platformun doğasında var ve bunlar istedikleri gibi manipüle etmek için çabalıyorlar. Türk kullanıcıların bu platforma katkı vermesini de, yatırım yapmasını da istemem. Bu kadar mide bulandırıcı etkiden sonra dürüstlük ve sözde “demokrasi” getireceklerini düşünmüyorum.Merkeziyetsiz sistemde demokrasi güzel fikir ama işte ortadaki görüntüye göre pratikte bir işe yaramıyor.",
      "score": 0,
      "upvotes": 0,
      "downvotes": 0
    }
  ]
}