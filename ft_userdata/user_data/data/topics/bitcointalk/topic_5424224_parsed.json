{
  "id": "topic_5424224",
  "title": "Question:",
  "author": "meser#",
  "created_time": "November 29, 2022, 07:04:03 PMLast edit: November 30, 2022, 11:22:47 PM by meser#",
  "content": "Zapier | Sizi ileriye taşıyan otomasyonZapier Web SitesiBugün sizlere Zapier uygulamasından bahsedeceğim. Bu uygulama ile kullanmış olduğunuz uygulamalar arasında kodlamaya ihtiyaç duymadan köprüler oluşturarak otomatik bir hale getirmenizi sağlayabilirsiniz. Örneğin; Eğer X uygulamasında şöyle birşey olursa, Y uygulamasında şunu gerçekleştir otomasyonunu kaydederseniz. Günün hangi saati olursa olsun sistem otomatik olarak bunu gerçekleştirecektir. Siz 7.uykunuzda olsanız bile  Uygulamayı detaylıca anlatmadan önce hangi uygulamaları destekliyor ondan bahsedeyim. QuoteGoogle uygulamaları, Twitter, Trello, Facebook, Discord, Stripe, Microsoft Outlook, Youtube, Shopify(Premium), Instagram, Zoom, Woocommerce, Microsoft Excel, Dropbox, Wordpress, MailerLite, Wix, Google Ads(Premium), Linkedin, Github, Paypal(Premium), Google My Business, Google Analytics, Facebook Messenger, Spotify, Twitch gibi gibi Bu uygulamaları yazdım öncelikle çünkü ülkemizde en bilindikleri bunlar. Hepsini yazmaya kalkamazdım çünkü 5000'in üzerinde uygulamayı desteklemekte. Tabiki her yiğidin ayrı bir yoğurt yemesi vardır. Örnek olarak ben bunu bu şekilde yapabiliyorum diyebilirsiniz benimde çok farklı yöntemlerim mevcuttu gidip bir şeye para vermek yerine müşteri takibini google sheet ile yaptığım zaman olmuştu. Her yerden erişim sağlayabiliyordum ve para vermiyordum. Gidip daha çok özellikli müşteri takip program ve uygulamalarına para verebilirdim ancak bu şekilde yapabildiğim için devam ediyordum ancak güzel bir entegrasyon oluşturarak daha çok verim alınabiliyormuş bunu görünce bazen 3 az olsun rahat olsun demeye başladım. Böyle daha verimli sonuçlar ürettikçe aslında sizin ya da işletmenizin müşteriler gözünde değeri artmakta ve misliyle size geri dönüşler olmakta. Peki biz buraya para vermek zorunda mıyız derseniz aslında hem hayır hem evet  Başlangıç seviyesindeki ihtiyaçlarınız için para ödemeniz gerekmiyor ücretsiz paketi ile ancak yaptığınız işin talebi ve çıktıları arttıkça bu ücretsiz paketin limitini aşabilirsiniz ve bir üst paket için para ödemeniz gerekebilir. Şuraya paketleri ve ücretlendirmeyi bırakayım Gördüğünüz gibi başlangıç aşamasında oluşturabileceğiniz 5 entegrasyon işlemiyle 100 adet görevi ücretsiz olarak gerçekleştirebilirsiniz. Tabi derseniz ben bu işi sevdim girişimimde kullanacağım daha çok hak lazım derseniz aylık ödemelerde 30 dolardan başladığı gibi yıllık ödemede bulunursanız %33 daha uyguna paket alabiliyorsunuz Gelelim entegrasyonu nasıl yapacağımıza  Burada twitter'dan twitter bir entegre oluşturmayı gösterdim çünkü malum bounty avcılığı yapan birçok arkadaşımız var. Bir ay boyunca birden fazla kampanyanın twitter görevlerine katıldık diyelim 100'e yakın tweet atıyorsunuz ve her defasında attığınız tweetlerin urlsini kopyalayıp bildirimde bulunmanız gerekiyor. Tweeti atmak kolayda o listeyi yapmak zor mu geliyor misal? O zaman resimde olduğu gibi ayarları seçtikten sonra eğer twitter hesabımızı uygulamaya bağlamadıysak bağlamak için izin isteyecektir akabinde ise gmail hesabımıza erişim isteyecektir. İkisininde iznini verdikten sonra drive'da bir sheet dosyası oluşturalım bir sonraki adımda bunu seçeceğiz. Daha sonrasında karşınıza çıkan yerde elements te text ve url'yi sırayla seçeceğiz. Tabi arada karışıklık olmasın diye textten sonra isterseniz virgül isterseniz boşluk bırakın. Bu ikisini seçtikten sonra bir deneme butonu ile deneme otomasyonu yaptırtacaktır. Bunu yaptığınızda seçtiğiniz sheet sayfasına bakarsanız istediğiniz şekilde tweetler eklenmeye başlamıştır. Bu basit yav bunu kendimde yapabilirim diyebilirsiniz haklısınız  Ancak burada önemli olan kısım bu sistem ile uğraşınızı en aza veriminizi çok yukarılara taşıyacak işleri rahatlıkla yapabilirsiniz. Woocommerce ya da shopify altyapısıyla bir e ticaret girişiminiz oldu diyelim siparişlerin listelenmesini, otomatik cevap maili göndermeyi bu uygulama ile rahatlıkla yapabilirsiniz. Twitter ile facebooku instagramı birbirine bağlayabilir tak diye tek yerden paylaştığınız içeriği birbirinde paylaşabilirsiniz. Örneğin bir kripto paralarla ilgili projeniz var ya da managerlik aldınız ufak bir etkinlik yapmak istediniz ve dediniz ki bir saat içerisinde projeyi takip edenler ya da projeyle ilgili tweet atanlara X tane coin ödül tak diye o saatler arasında zapier ile oluşturun entegrasyonu listeniz hazır olsun. Şöyle ki vaktim yok fikrim bol derseniz biraz paraya kıyarak otomatik bir sistem oluşturup çok az eforla yol sarfedebilirsiniz. Unutmayın bugün atılan tohumlar geleceğinizin ormanı olacaktır.Images' Sources",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5424224",
  "comments": [
    {
      "author": "eightdots",
      "created_time": "November 29, 2022, 07:44:51 PM",
      "body": "Şu işleri bir halledeyim öğreneceğim programlar arasına yazdım bunu. Üşengeçlik adına yapılmış her programa ayrı bir tav oluyorum. O yüzden bu da yakaladı beni. Sene sonu planlar falan derken detaylı bakamıyorum şu an ama yazdım kesin olarak. Program tanıtımları, site tanıtımları falan faydalı oluyor. Artık alışkanlık oldu haberleri de buradan takip ediyor gibiyim. Üstüne de böyle şeyler gördükçe daha bir güzel oluyor. Eline sağlık.",
      "score": 0,
      "upvotes": 0,
      "downvotes": 0
    }
  ]
}