{
  "id": "topic_5440566",
  "title": "maxpaynen",
  "author": "maxpaynen",
  "created_time": "February 20, 2023, 02:26:58 PM",
  "content": "BTC         KISACA         BTCKüresel piyasalar yeni haftaya sakin başladı.Kripto para piyasasında ise hareketlilik sürüyor.Boğa sezonunu neyin başlatacağına dair yorumlar ise paylaşılmaya devam ediliyor.2023 yılı kripto para piyasası açısından pozitif başladı. Bitcoin, dönem içerisinde 16.000 dolar seviyelerinden 25.000 dolar seviyelerine yükseldi. Bu yükselişin bir boğa sezonu başlangıcı olup olmadığına dair ise farklı yorumlar geldi.Gemini borsasının kurucularından Cameron Winklevoss da bu konuya dair görüşlerini paylaştı. Winklevoss, kripto para piyasasında bir sonraki boğa sezonunu Asya’nın başlatabileceğini belirtti:Quote“Benim tezime göre bir sonraki boğa koşusu Doğu’da başlayacak. Kripto paraların küresel bir varlık sınıfı olduğunu Batı’ya özellikle de ABD’ye hatırlatacak. Bunun için iki seçeneğin var olduğunu öğrenecekler: onu kucaklayın ya da geride kalın. Durduramazsınız.”Winklevoss paylaşımlarında, kripto para birimlerine açık kurallar koymayan her hükümetin geride kalacağını düşündüğü de belirtti.Bilindiği üzere Asya, büyük bir kripto para topluluğuna ev sahipliği yapıyor. Güney Kore, Japonya, Singapur ve Hindistan gibi ülkeler birçok blok zincir projesinin merkezi konumunda bulunuyor.Ancak kıtanın en büyük ülkesi Çin’de kripto para yasakları hala devam ediyor. Fakat son dönemde, Çin’de yasakların gevşetileceği ve bunun Bitcoin (BTC) gibi kripto para birimlerine büyük bir yükseliş getirebileceği yaygın bir şekilde konuşuluyor.Kaynak: BeInCrypto TR",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5440566",
  "comments": [
    {
      "author": "Pierre 2",
      "created_time": "February 22, 2023, 02:42:12 AM",
      "body": "Aslında düşünmediğim bir ihtimal idi ama kulağa mantıklı geliyor. Çin bu konuda en büyük taş koyan ülke oldu. Eğer Çin gevşetici hamleler yaparsa piyasalara ilaç gibi gelecektir. Hindistan özelinde de kriptoparaların çok popüler olduğunu, kullanıldığını biliyoruz. Ama asıl etkileyecek olanlar Çin, Japonya ve Güney Kore olur. Güney Kore'nin yerel kriptopara borsası çok hacimli. Japonya biraz gecikmeli olsa da giriş yaptı. Bakalım.",
      "score": 0,
      "upvotes": 0,
      "downvotes": 0
    },
    {
      "author": "SUPERSAIAN",
      "created_time": "February 28, 2023, 03:08:05 PM",
      "body": "Boğa sezonunu tetikleyecek durum benzer döngünün içerisindeyse az da olsa yaklaştık denilebilir. 16k, 25k arası yükselişten sonra tekrardan yön tahin etmeye çalışıyor. Bu yükseliş bile bazıları için mini boğa niteliğinde sert bir yukarı hareket oldu. Çin tamamen spekülatif hareket eden bir ülke zaman zaman yasaklar yada tamamen kaldırıyorlar bunu hep böyle yaptılar öyle de devam ediyor. Uzak doğuda ki ülkeler de bitcoin kullanımı aşırı yaygın önlenemez.",
      "score": 0,
      "upvotes": 0,
      "downvotes": 0
    },
    {
      "author": "flipme",
      "created_time": "March 01, 2023, 09:21:30 PM",
      "body": "Bir sonraki boğa koşusu Doğu'da başlayabilir. Dünya küresel bir köy haline gelmişken her yerden başlayabilir. Doğu'dan başlayacak bir boğa koşusu bana göre sıradışı bir gelişme olmaz ama Cameron Winklevoss bu tezini inandırıcı kılmak için ayakları yere sağlam basan argümanlarla desteklemeliydi. Asya'da kripto paralara sevgi ve destek var ama aynı zamanda yasak haberleri de en çok Asya'dan geliyor. Çin, Hindistan ve Rusya gibi ülkeler kripto paraları regüle etme arayışına girerken baskıcı politikalar uyguluyor ve onları yasaklıyor. Kendiliğinden gelişebilecek bir kıvılcımın Doğu'dan gelmesini beklemek mevcut ortam koşulları itibariyle mümkün değil.",
      "score": 0,
      "upvotes": 0,
      "downvotes": 0
    }
  ]
}