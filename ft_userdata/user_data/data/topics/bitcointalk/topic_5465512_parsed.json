{
  "id": "topic_5465512",
  "title": "mandown",
  "author": "mandown",
  "created_time": "September 03, 2023, 02:18:30 PM",
  "content": "Quote NVIDIA, on yıl kadar önce vBIOS imza kontrollerini tanıtarak meraklıların vBIOS modifikasyon imkanını kısıtlamıştı. İki TechPowerUp forum üyesi ise bağımsız olarak BIOS’u premium karttan referans karta flaşlama, güç limitlerini ayarlama, voltajları ve fan eğrilerini kontrol etme ve daha fazlası gibi modifikasyonlara imkan veren araçlar yayınladı.GPU devi, Maxwell GPU mimarisini (GeForce 900 serisi) piyasaya sürdüğünde Falcon olarak adlandırılan bir güvenlik işlemcisi tanıttı. Falcon, vBIOS imza kontrolleri ve satıcı/cihaz kontrolleri eklediği için sahtecilere karşı bir darbe niteliğindeydi. Ancak bu hamle NVIDIA GPU’lar üzerinde modifikasyon yapan kişilerin kontrollerini de engelledi.TechPowerUp, OMGVflash ve NVflashk adlı yeni araçların “herhangi bir virüs ya da truva atı içermediklerini” ileri sürüyor. Sözü daha fazla uzatmadan iki araca ve özelliklerine biraz daha yakından bakalım.OMGVflashVeii, bağlantılı özel forum gönderisinde OMGVflash kullanımı hakkında kapsamlı talimatlar sunuyor. Bu araç şu anda Turing mimarisi (RTX 20, GTX 16) serisi ve daha eski kartlarda çalışıyorken tam çapraz flaş yeteneği sağladığı iddia ediliyor.Modlama aracı geliştiricisi, OMGVflash’ın kullanıcılara “EEPROM boyutu alabildiği sürece, temel olarak istediğiniz şeyi [FE / VendorCert / XOC Cert / MasterCert vb] flaşlamalarına” izin verdiğini ekliyor. Ayrıca “brick” olan bir kartın nasıl onarılacağına dair bilgiler de paylaşılmış.NVflashkKefi’nin NVflashk ile ilgili forum gönderisi, GitHub’da bulunan sürüm ve belgelerle birlikte oldukça kapsamlı şekilde sunulmuş. Bunun nvflash’ın tersine mühendisliği yapılmış/yamalanmış bir sürümü olduğu belirtiliyor. Dahası, geliştiricinin ASUS GeForce RTX 4090 TUF OC sürümünü 1000W XOC BIOS’a flaşlama isteğinden bahsediliyor. Daha önce bu mümkün değildi çünkü yeniden flaşlama “Board ID mismatch” hata mesajıyla engelleniyordu. NVflashk kullanılarak RTX 4090’ın voltajı 1,07v’den 1,1v’ye istenildiği gibi yükseltilebiliyor.Kullanıcılar NVflashk’ın çok güçlü bir araç olduğu konusunda uyarılıyor. Ancak bu güç, “çok çeşitli şekillerdeki flaşlama yetenekleri” nedeniyle büyük bir tehlikeyi de beraberinde getirmekte. Geliştirici, sertifikasız/değiştirilmiş BIOS’ların mevcut haliyle flashlanabilir olduğuna inanmıyor. Yazılıma bazı esprili uyarılar, onaylar ve mesajlar da eklenmiş.Madenciler için efsane bir olay olmuş bugün yarın madenciliği yapılan ürüne göre romlar paylaşılmaya başlar hash kilidi olan kartların sorunu da çözülür.Kaynak https://www.technopat.net/2023/08/25/vbios-modlama-geri-dondu-nvidia-bios-imza-kilidi-kirildi/",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5465512",
  "comments": [
    {
      "author": "ZekiBeyy",
      "created_time": "November 06, 2023, 01:51:49 PM",
      "body": "Hocam zaten bir ara RTX 3060 model kartlar için kısa süreli bir bios yayınlayıp sonrasında siteden kaldırdılar yani sanki yanlışlıkla yayınlamışlar gibi gösteril tabi yerseniz  internete düştüğü zaman zaten kişiden kişiye yayılması çok zaman almıyor  Eskisi gibi madencilik geliri kalmadı çok çok azaldığı için kart satışlarıda önceki senelere göre yavaşladı.",
      "score": 0,
      "upvotes": 0,
      "downvotes": 0
    }
  ]
}