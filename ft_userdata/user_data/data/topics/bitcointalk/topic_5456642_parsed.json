{
  "id": "topic_5456642",
  "title": "flyingcarpet",
  "author": "flyingcarpet",
  "created_time": "June 17, 2023, 09:59:09 AM",
  "content": "Varsayılan masaüstü olarak dünyaca ünlenmiş bir fotoğrafın yıllar sonra Microsoft tasarım ekibi 4K'lık versiyonunu çıkardı. Hala bu masaüstünü kullanan var mı bilmiyorum ama güzel bir anının 4K versiyonu elimizin altında bulunsun.Fotoğraf, Ocak 1996’da Amerikalı fotoğrafçı Charles O'Rear tarafından Mamiya RZ67 kamera kullanılarak çekildi ve Microsoft 2000 yılında fotoğrafın haklarını satın aldı.Bu masaüstüne neler neler eklendi ama her zaman en basit hali en güzelidir.İndirme bağlantısı: https://msdesign.blob.core.windows.net/wallpapers/Microsoft_Nostalgic_Windows_Wallpaper_4k.jpgHaberin kaynağı: https://www.chip.com.tr/haber/unlu-xp-masaustu-gorselinin-4k-goruntusu-sunuldu_157878.html",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5456642",
  "comments": [
    {
      "author": "püsür",
      "created_time": "June 17, 2023, 07:22:28 PM",
      "body": "Geçtiğimiz son 5 senede herhalde en az 3-4 kere böyle güzel yeşillik/tarla manzarası karşısında 'windows wallpaper gibi ha' vs. demişimdir. Bilgisayarda kullanmayalı görmeyeli kim bilir kaç yıl olmuş yani en son ne zaman kullandık acaba ama hala aklımızda. Y jenerasyonunde görmeyen ve hatırlamayan yoktur herhalde. Böyle bazı ikonik şeyler insanın çok hoşuna gidiyor. Bakın 2023'ün yarısı bitti hala bunun hakkında konuşabiliyoruz. Abartıyorum ama 2000'li yıllar için belki de zamanın mona lisa'sı kadar önemli bir şey çünkü bilgisayar kullanan herkes görmüştür.",
      "score": 0,
      "upvotes": 0,
      "downvotes": 0
    },
    {
      "author": "xzone",
      "created_time": "June 18, 2023, 08:01:08 AM",
      "body": "İnternet cafelerde bile bu masaüstü kullanılırdı, sol tarafta yığılmış düşük grafikli ama bir o kadar keyifli bilgisayar oyunları hala gözümün önüne gelir. Hani bazı tatlar hep aklınızda kalır ya Microsoft'un bu görselini görünce o tatlara yeniden yolculuk yapıyorum.Şu saatten sonra elbette bu görseli kullanacak kişi sayısı sadece eskileri yad etmek isteyen birkaç bin kişi olacaktır ama yine de böyle bir hatırlatma görmek keyif verdi. Şimdi 4k versiyonu diyoruz ama bence o görsel o yıllara göre çok daha ileri bir teknolojiymiş gibi duruyordu renkleriyle",
      "score": 0,
      "upvotes": 0,
      "downvotes": 0
    },
    {
      "author": "SUPERSAIAN",
      "created_time": "June 18, 2023, 11:12:23 AM",
      "body": "Windows XP en sevdiğim işletim sistemiydi. Resimde o kadar ikonik olmuştur ki belli bir kesimin bu resmi bilmeme ihtimali yoktur. Ben tamamen masaüstü arka planını siyah olarak kullanıyorum baktığım zaman en azından gözlerimi az yorsun diye. Kullanılan bu duvar kağıdı sade, soft gerçekten de iç rahatlatıcı sadelikte olması için tasarlanmış Microsoft ekibi tarafından. Sadelik her zaman akılda kalıcıdır. Örneğin Apple Elma tasarımı gibi..",
      "score": 0,
      "upvotes": 0,
      "downvotes": 0
    },
    {
      "author": "Dzigie",
      "created_time": "June 28, 2023, 02:43:42 PM",
      "body": "Bu fotoğraf benim de unutamadığım masaüstü fotoğraflarımdan biri ama şu anda bu masaüstü fotoğrafını kullanamam. Masaüstümde bir sürü kısa yol var. Arka planda karanlık bölgeler içeren bir resim aradığım şeyleri bulmamı engeller. Masaüstünü temizlemem gerektiğini biliyorum ama böyle kullanmaya daha çok alıştım. Bu yüzden Windows 10 orjinal masaüstü arka planı kullanmayı tercih ediyorum. Kısayolları sağa sola atsam bile aradığımı bulabiliyorum. Aydınlık ve parlak bir arka plan benim gibi dağınık sevenler için daha uygun bir tema. Gerçi nostalji olsun diye birkaç günlüğüne bu arka planı da kullanabilirim.😅",
      "score": 0,
      "upvotes": 0,
      "downvotes": 0
    }
  ]
}