{
  "id": "topic_5399527",
  "title": "Bthd",
  "author": "Bthd",
  "created_time": "May 20, 2022, 05:24:32 PM",
  "content": "Merhabalar, forumda beni eskiden beri tanıyanlar piyasa takibini dominans üzerinden yaptığımı bilir. Elimdeki bitcoinlerin adedini arttırmak için bir miktarıyla dönemsel olarak ETH alıyorum. Aslında bazen de ETH miktarımı arttırmak için BTC. Dominans oranıyla ilgili paylaşılan haberlerde ve yatırımcı yorumlarında sıklıkla karşılaşılan istatiksel yanlış okumaya dikkat çekmek istiyorum.     Aylardır ETH ve diğer altlar bitcoin'den çok daha fazla düşmesine rağmen dominans neden yükselmiyor sorusunun cevabı aslında bu yanlış okumanın da sebebi. Yatırımcılar 2019 ve öncesinde satış gerçekleştirdiklerinde paralarını banka hesaplarına çekiyorlardı. Artık DeFi v.b. türevlerinde değerlendirmek için USDT - USDC v.b. stabillere çevirerek değerlendirmeyi tercih eden önemli bir kitle var. Eski davranışı tekrarlayanlar olduğu gibi bunu yapanlar da azımsanmayacak kadar çok. 2019 ocak ayında stabil birim oranı %1 civarındayken bugün %12. Dominans uzun süre %41 seviyesinde gezindi. Satış gerçekleştiren insanların bir bölümü bankaya çekim, bir bölümü de stabillere geçiş yaptığı için bu denge uzun süre korundu. UST patlamadan önce bu oran %15 civarındaydı hem UST'nin sıfıra yakınsaması hem de korkan insanların DeFi platformlarından ayrılmasıyla 10 mayıstan bugüne kadar %3 dominans artışı gözlendi.Gerçek bir okuma gerçekleştireceksek dolar sabiti birimleri bu hesaplamadan çıkartmamız gerekir. Yani aslında sabit göründüğü sürede bile dominans artıyordu, stabiller perdeliyordu. Güncel durumu stabillerden arındırarak hesaplarsanız (44,89/88) gerçek dominans oranının %51'e yükseldiğini görebilirsiniz. Uzun vade yatırımlarınızı dominansı da hesaba katarak şekillendiriyorsanız bu detayı gözden kaçırmayın.",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5399527",
  "comments": [
    {
      "author": "50promil",
      "created_time": "May 21, 2022, 12:45:26 PM",
      "body": "dominansın %51 olmasından ne anlamamız gerekiyor ? kafamda düşer mi çıkarmı sorusu canlandı,var mı bu sorunun cevabı ?",
      "score": 0,
      "upvotes": 0,
      "downvotes": 0
    },
    {
      "author": "Konkordato",
      "created_time": "May 22, 2022, 12:56:18 PM",
      "body": "Quote from: 50promil on May 21, 2022, 12:45:26 PM dominansın %51 olmasından ne anlamamız gerekiyor ? kafamda düşer mi çıkarmı sorusu canlandı,var mı bu sorunun cevabı ?Yani %51 düşüşde de olabilir yükseliştede.. Altcoinler olarak bakarsak her ikisinde de altcoinler cacık olur. Ama şahsen BTC'nin sazı eline almasının vakti geldiğini düşünenlerdenim. Yön olarak değil bu tahminim dominance olarak. Eskisi gibi %70 lere çıkmaz ama %55 garanti.",
      "score": 0,
      "upvotes": 0,
      "downvotes": 0
    },
    {
      "author": "Silence Scream",
      "created_time": "May 22, 2022, 01:34:41 PM",
      "body": "Quote from: Konkordato on May 22, 2022, 12:56:18 PMQuote from: 50promil on May 21, 2022, 12:45:26 PM dominansın %51 olmasından ne anlamamız gerekiyor ? kafamda düşer mi çıkarmı sorusu canlandı,var mı bu sorunun cevabı ?Yani %51 düşüşde de olabilir yükseliştede.. Altcoinler olarak bakarsak her ikisinde de altcoinler cacık olur. Ama şahsen BTC'nin sazı eline almasının vakti geldiğini düşünenlerdenim. Yön olarak değil bu tahminim dominance olarak. Eskisi gibi %70 lere çıkmaz ama %55 garanti.Btc dominansının yüzde 70 seviyelerine yükselmesini bende artık beklemiyorum. Basitçe bu işlerle ilgilenen sitelere bakarsanız bile kaç bin adet altcoin projesi olduğunu ve ufak ufak yatırımlar alındığını görürsünüz. Bitcoinin sektörü tek başına domine etmesi (veya örnekteki gibi yüzde 70 domine etmesi) çok zor artık. Büyük bir kırılma yaşanır ve insanlar parasını fiatta bekletir ve sonra bir şey almak isterlerse o alacakları şey btc olur. Belki o zaman bunu yaşayabiliriz.",
      "score": 0,
      "upvotes": 0,
      "downvotes": 0
    }
  ]
}