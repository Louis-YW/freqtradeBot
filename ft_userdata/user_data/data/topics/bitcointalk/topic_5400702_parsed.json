{
  "id": "topic_5400702",
  "title": "Silence Scream",
  "author": "Silence Scream",
  "created_time": "May 30, 2022, 08:17:00 AM",
  "content": "Dün olan bu önemli günün forumda konusunu göremedim. İstanbul’un Fatih’i, Fatih Sultan Mehmet, 29 Mayıs 1453 tarihinde o dönemin en önemli şehri olan Konstantinople’u fethedip ismini İstanbul olarak değiştirdi. Oradaki din adamlarının da kendi içerisinde o kadar sert görüş ayrılıkları vardı ki, ortodoks olan halk “Latin Peştunu yerine Osmanlı Sarığı görmeyi yeğlerim.” Sözünü adeta yaşıyorlardı. Gemileri karadan yürütmek, büyük surları dövdürmek için dökülen kocaman topları tarih sahnesine kazandırmak ise genç Fatih’in en büyük hünerlerindendi. İstanbul 569 yıldır Türk toprağı. Bu önemli şehri Türk yurduna ilk kazandıran Fatih Sultan Mehmet’e ve kurtuluş savaşında bunu ikinci kez yapan Mustafa Kemal Atatürk’e binlerce dua etsek azdır.",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5400702",
  "comments": [
    {
      "author": "Phoenix Anka",
      "created_time": "May 30, 2022, 08:46:08 AM",
      "body": "İstanbul’un fethi çok önemli bir olay elbette ancak şu an ülkenin ekonomik durumu göz önüne alındığında buraya yapılan kutlama masraflarını fakirlere dağıtmak daha mantıklı olan hareketler olurdu. Drone gösterileri yapıldı, uzun süreli kutlamalar yapıldı. Eminim devletin buna harcadığı yüksek bir masraf vardır. Bunlar olmasa da olurdu, önemli olan iki garibanın karnını doyurmak. Bence sosyal bir devlet kutlamadan önce vatandaşının ihtiyaçlarını gidermeli.",
      "score": 0,
      "upvotes": 0,
      "downvotes": 0
    },
    {
      "author": "totti67",
      "created_time": "May 30, 2022, 12:28:48 PM",
      "body": "şu memlekette uzunca bir süre ehemmiyeti ne olursa olsun en ufak bir kutlamayı (kamu kaynağı ile yapılan) bile ertelemek lazım. oralara harcanacak miktarların gündemdeki sıkıntıların çözümüne yöneltilmesi en mantıklısı. yoksa biz bugün bu kutlamalarla uğraşırken, aslında gelecek nesillerin refahından çalıyoruz gibi geliyor artık...",
      "score": 0,
      "upvotes": 0,
      "downvotes": 0
    },
    {
      "author": "W Jr.",
      "created_time": "May 30, 2022, 12:35:31 PM",
      "body": "Quote from: totti67 on May 30, 2022, 12:28:48 PMşu memlekette uzunca bir süre ehemmiyeti ne olursa olsun en ufak bir kutlamayı (kamu kaynağı ile yapılan) bile ertelemek lazım. oralara harcanacak miktarların gündemdeki sıkıntıların çözümüne yöneltilmesi en mantıklısı. yoksa biz bugün bu kutlamalarla uğraşırken, aslında gelecek nesillerin refahından çalıyoruz gibi geliyor artık...Cumhuriyet kutlamaları geri gelmeli.İstanbul’un fethini görkemli şekilde kullanıp paylaşım yapan insanlar, buralara binlerce $ harcadılar.Büyük bir ihtimalle de gereken aletleri ve hizmetleri -tanıdık(!)- kişilerden temin ettiler.Birileri zengin olacak böyle harcamalarla.Şimdi size soruyorum bizim ülkemizin adı Osmanlı mı, Türkiye mi?Osmanlıysa bunlar çok doğal, kutlanabilir ancak eğer Türkiye ise ülkemizin adı, neden Cumhuriyet kutlamaları böyle görkemli şekilde kutlanmıyor?19 Mayıs’ta gençlerin stadyumda kutlamaları ellerinden alındı.23 Nisan’da eski günleri arar olduk.Kutlamaysa hepsine kutlama.Yanlı düşünce tarzının verdiği yanlı şeyleri görüyoruz.",
      "score": 0,
      "upvotes": 0,
      "downvotes": 0
    },
    {
      "author": "emrecemsan",
      "created_time": "May 31, 2022, 09:20:24 PM",
      "body": "Özellikle İstanbul'da güzel etkinlikler düzenlendiğini düşünüyorum. Maltepe'de olsun Beyoğlu'nda olsun belediyeler ellerinden geldiğince halkımız için güzel çalışmalar yaptığını gözlemledim. Düzenlenen gösteri sonrası konserlerle de bizleri eğlendirmeyi başardılar. Umarım her sene böyle güzel etkinlikler olur bu önemli günlerde. İstanbul'un Fethi kutlu olsun.",
      "score": 0,
      "upvotes": 0,
      "downvotes": 0
    }
  ]
}