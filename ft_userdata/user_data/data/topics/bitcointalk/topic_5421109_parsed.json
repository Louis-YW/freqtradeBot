{
  "id": "topic_5421109",
  "title": "bobita",
  "author": "bobita",
  "created_time": "November 15, 2022, 01:15:58 PMLast edit: November 15, 2022, 09:49:37 PM by bobita",
  "content": "Hazır millet varlıklarını güvenilir cüzdanlara çekme derdine düşmüşken, durumdan yararlanayım dedim  Elimde kullanmadığım bir Ledger Nano S var, resmini gördüğünüz bizzat kendisidir, sıfırlanmış bir şekilde duruyor ve çekilişle bu arkadaşı bir forum üyesine hediye etmeye karar verdim ama tabii ki bedavaya  değil, şöyle ki:Lösev'e veya ÇYDD'ne (Çağdaş Yaşamı Destekleme Derneği) bağış yapacaksınız, her 50 TL. bir çekiliş hakkı verecek (yani 150 TL bağışladıysanız 3 çekiliş hakkı), yaptıktan sonra hem buradan bilgi vereceksiniz, hem de bana özelden dekontu göndereceksiniz. Bağışı yaparken açıklama bölümüne buradaki nickinizi de ekleyin, bana gönderirken de banka, alıcı, açıklama ve tutar dışındaki kısımları istediğiniz gibi karalayabilir veya silebilirsiniz (buradan sadece postunuza onay ve kaç çekiliş hakkınız olduğu cevabını vereceğim).Sonrasında internetteki bir çok çekiliş sitesinden birinde çekilişi yaparız (çekiliş yöntemi için farklı öneriler varsa açığım, isteyen, tecrübesi olan sürece de dahil olabilir, hatta memnun olurum), ve kazananın vereceği adrese kargo müesseseden olacak şekilde gönderirim.Not 1: Bağış yapılacak yerler tartışma ve öneriye kapalıdırNot 2: İlk bağışla kampanya iptali seçeneği ortadan kalkar, tek kişi katıılırsa da cüzdanı doğrudan kapar  Not 3: Kazanıp teslim alanın buradan teyit etmesini kişisel güvenilirliğim açısından beklerimNot 4: Belirttiğim gibi cüzdan sıfır değil ama sıfırladım, bildiğim kadarıyla sıfırlanınca herhangi bir risk kalmıyor, yanlış biliyorsam düzeltirsiniz, çekiliş de iptal olurNot 5: Konuyu bilerek self-moderated açmadım, sulandırmazsanız sevinirimSon katılım 20 Kasım Pazar, çekiliş 22 Kasım Salı (saati falan belirleriz, o kadar da resmi gitmesine gerek yok)*****Katılımcı Listesi: https://docs.google.com/spreadsheets/d/1pGcc1Uyr5w28GmxJOjeu3arS_3raiCUWj3bLWG4tJJY/edit?usp=sharing",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5421109",
  "comments": [
    {
      "author": "mandown",
      "created_time": "November 15, 2022, 01:20:10 PMLast edit: November 21, 2022, 08:40:39 AM by mandown",
      "body": "İmzalardan o kadar para alıyoruz. Hocam bunun yerine bir kripto adreside paylaşşanız orayada atabilirdik. İbanda birçok bilgi var sil sil bitiremedim  Pamuk eller cebe baylar bayanlar.4 Çekiliş hakkı için dekontu yolladım",
      "score": 0,
      "upvotes": 0,
      "downvotes": 0
    },
    {
      "author": "Vispilio",
      "created_time": "November 15, 2022, 05:36:16 PM",
      "body": "Güzel girişim, 2 kuruma da bağış yaptım, dekontları da birazdan yolluyorum, başarılar 🏆",
      "score": 0,
      "upvotes": 0,
      "downvotes": 0
    },
    {
      "author": "eightdots",
      "created_time": "November 15, 2022, 07:14:59 PM",
      "body": "Muazzam fikir, fikrinize sağlık. Dekontu yolladım",
      "score": 0,
      "upvotes": 0,
      "downvotes": 0
    },
    {
      "author": "meser#",
      "created_time": "November 15, 2022, 08:04:48 PM",
      "body": "Bu güzel düşünceniz ve teşvikiniz için tebrik ederim @bobita hocam. Anonim kalmak istediğimden ötürü dekont yollamayacağım ancak bende bağışta bulunacağım. Ayrıca bu konu vesilesi ile başka bir noktaya da dikkat çekmek isterim. Malumunuz kar kış kıyamet soğukları kapımızı çalıyor. Bu noktada sokakta kalan hayvanlar içinde elimizden geldiğince birşeyler yaparsak daha iyi olur düşüncesindeyim. İmkanımız varsa korunaklı yerlere kedi-köpek maması bir kap su koyabiliriz. Ayrıca pencere kenarlarına ekmek v kırıntıları koyarak kuşlarında beslenmesine fayda sağlayabiliriz.",
      "score": 0,
      "upvotes": 0,
      "downvotes": 0
    },
    {
      "author": "ajanwalker",
      "created_time": "November 15, 2022, 08:18:13 PM",
      "body": "Abi güzel düşünülmüş bir etkinlik. Bu vesileyle Lösev'e ömrümde ilk defa bağış yapmış oldum. Maksat çorbada tuzumuz olsun. İhtiyacı olan arkadaşıma çıkar inşAllah.Abi dekontu telegram hesabınıza attım.",
      "score": 0,
      "upvotes": 0,
      "downvotes": 0
    },
    {
      "author": "bobita",
      "created_time": "November 15, 2022, 09:38:36 PM",
      "body": "Quote from: mandown on November 15, 2022, 01:20:10 PMİmzalardan o kadar para alıyoruz. Hocam bunun yerine bir kripto adreside paylaşşanız orayada atabilirdik. İbanda birçok bilgi var sil sil bitiremedim Birde çevreden direk bir gariban vatandaşda belirlenebilir. Kış geldi çattı birçok kişi zor durumda 50 yerine 200 verelim birilerinin kışlık  veya eğitim ihtiyacını görelim.Pamuk eller cebe baylar bayanlar.4 Çekiliş hakkı için dekontu yolladım4 bilet hakkı kanıtı Ulaştı mandown, teşekkürler...",
      "score": 0,
      "upvotes": 0,
      "downvotes": 0
    },
    {
      "author": "bobita",
      "created_time": "November 15, 2022, 09:39:14 PM",
      "body": "Quote from: Vispilio on November 15, 2022, 05:36:16 PMGüzel girişim, 2 kuruma da bağış yaptım, dekontları da birazdan yolluyorum, başarılar 🏆4 bilet hakkı kanıtı ulaştı Vispilio, teşekkürler",
      "score": 0,
      "upvotes": 0,
      "downvotes": 0
    },
    {
      "author": "bobita",
      "created_time": "November 15, 2022, 09:40:05 PM",
      "body": "Quote from: eightdots on November 15, 2022, 07:14:59 PMMuazzam fikir, fikrinize sağlık. Dekontu yolladım 2 bilet hakkı kanıtı ulaştı eightdots, teşekkürler",
      "score": 0,
      "upvotes": 0,
      "downvotes": 0
    },
    {
      "author": "bobita",
      "created_time": "November 15, 2022, 09:41:16 PM",
      "body": "Quote from: ajanwalker on November 15, 2022, 08:18:13 PMAbi güzel düşünülmüş bir etkinlik. Bu vesileyle Lösev'e ömrümde ilk defa bağış yapmış oldum. Maksat çorbada tuzumuz olsun. İhtiyacı olan arkadaşıma çıkar inşAllah.Abi dekontu telegram hesabınıza attım. 1 bilet hakkı kanıtı ulaştı ajanwalker, teşekkürler",
      "score": 0,
      "upvotes": 0,
      "downvotes": 0
    },
    {
      "author": "Bthd",
      "created_time": "November 15, 2022, 09:47:17 PM",
      "body": "Lösev'e düzenli olarak aylık bağış yapıyorum. Katılım göstereceğim, fakat çekilişin bir parçası olmamayı tercih ediyorum.Çekilişteki katılım miktarına göre ödüle katkıda bulunmaya da çalışacağım, yarın detaylar belli olur. Çekilişin yapılması kısmında ise bitcoinin doğduğu yerde çekilişler blockchain üzerinde gerçekleştirilmeli. Belli bir zaman belirlenir o saatten sonra gerçekleşecek ilk blok onayının son hanelerine göre ödül sahibini bulur. Seve seve yardımcı olurum. Web sitelerinde video kayıtlı çekilişlerde video tekrar tekrar istenilen kişiye çıkıncaya kadar çekilebileceği için itham edilme olasılığınız doğar.Anonim kalmak isteyen insanlar için zincir üzerinde gönderim imkanı mutlaka sunulmalı, USDT - BTC - ETH v.b. Escrow gerekli olursa yine yardımcı olmaya çalışırım ki bence gerek yok siz yapabilirsiniz.İyilik için attığınız adıma teşekkür ederim.Katılacaklarını düşündüğüm kişilere uyarı gitmesi için listeliyorum:mhanbostanciNomad88onurgozupekekillerteramittorrentco",
      "score": 0,
      "upvotes": 0,
      "downvotes": 0
    },
    {
      "author": "Jossque",
      "created_time": "November 15, 2022, 09:52:33 PM",
      "body": "Ben bağışımı yaptım fakat çekilişe katılmak istemiyorum. Hatırlatma ve güzel düşünceniz için teşekkürler.",
      "score": 0,
      "upvotes": 0,
      "downvotes": 0
    },
    {
      "author": "bobita",
      "created_time": "November 15, 2022, 09:54:01 PM",
      "body": "Quote from: Bthd on November 15, 2022, 09:47:17 PMLösev'e düzenli olarak aylık bağış yapıyorum. Katılım göstereceğim, fakat çekilişin bir parçası olmamayı tercih ediyorum.Çekilişteki katılım miktarına göre ödüle katkıda bulunmaya da çalışacağım, yarın detaylar belli olur. Çekilişin yapılması kısmında ise bitcoinin doğduğu yerde çekilişler blockchain üzerinde gerçekleştirilmeli. Belli bir zaman belirlenir o saatten sonra gerçekleşecek ilk blok onayının son hanelerine göre ödül sahibini bulur. Seve seve yardımcı olurum. Web sitelerinde video kayıtlı çekilişlerde video tekrar tekrar istenilen kişiye çıkıncaya kadar çekilebileceği için itham edilme olasılığınız doğar.Anonim kalmak isteyen insanlar için zincir üzerinde gönderim imkanı mutlaka sunulmalı, USDT - BTC - ETH v.b. Escrow gerekli olursa yine yardımcı olmaya çalışırım ki bence gerek yok siz yapabilirsiniz.İyilik için attığınız adıma teşekkür ederim.Oooh, bir işi üzerimden attım  Teknik danışmanımız Bthd arkadaşlar, kimsenin itiraz edeceğini de zannetmiyorum",
      "score": 0,
      "upvotes": 0,
      "downvotes": 0
    },
    {
      "author": "wolwoo",
      "created_time": "November 16, 2022, 03:40:24 AMLast edit: November 16, 2022, 04:00:56 AM by wolwoo",
      "body": "güzel bir organizasyon, emeği geçenlere teşekkür ederim bağış yaptım ama çekilişe katılmayacağım not: merite de gerek yok sonra merit için yapıyor derler ya da bağış yapmadan yaptım diyor derlerderler de derler aq",
      "score": 0,
      "upvotes": 0,
      "downvotes": 0
    },
    {
      "author": "RaltcoinsB",
      "created_time": "November 16, 2022, 05:55:41 AMLast edit: November 17, 2022, 08:54:09 PM by RaltcoinsB",
      "body": "Organizasyon çok iyiymiş hocam geçmişte böyle olmasa da binbirçeşit sponsorluğunda bir donanım cüzdan sahibi olmuştum bu konuda hem onlara hem de aracı üye arkadaşıma teşekkür ediyorum bir kere daha yardım konusuna gelirsek bizim ebys üzerinden gelen şehit ailelerine verilen yardım hesaplarına ve özellikle eşimle birlikte sma hastası çocuklarımız için sıklıkla yardımda bulunmaktayım bunları sadece burada geçen yardımlaşma konusu için söylüyorum konunun dikkat çektiği şeyi anladım ve ayın 15 i yeni geldi bu maaştan löseve yardımda bulunacağım ancak bende hazır bir donanım cüzdan olduğu için arkadaşlarımın faydalanması için başvuru yapmamayı, dekont göndermemeyi düşünüyorum size bu güzel kampanyanız için teşekkür ederim abi Edit : başvuru yapmamayı düşünüyordum ancak bobita abimin yazdıkları ikna etti maaştan küçük bir şekilde katılım sağladık bu çekilişin en güzel yanı yardıma teşvik oldu",
      "score": 0,
      "upvotes": 0,
      "downvotes": 0
    },
    {
      "author": "Bthd",
      "created_time": "November 16, 2022, 01:47:49 PM",
      "body": "Çekiliş kısmı basit. Slotlar başvuru sırasına göre sıralanır. Eğer 100 den aşağı slot olursa örneğin 23 slot oluştuysa herkes 4x slot alır. Elimizdeki değerler 00-91 arası olur. 24 Kasım Tr saati ile 00:00:01 itibariyle kazılacak ilk bitcoin bloğunun hash kodunun son 2 sayısal değeri kazananı belirler.Eğer 92-99 arası bir değer gelirse bir sonraki bloğa bakılır.Eğer slot sayısı 100'ü aşarsa son 3 haneye benzer versiyon uygulanır.Herkes için eşit şans, eşit slot sağlanır hiç bir tereddüt kalmaz.",
      "score": 0,
      "upvotes": 0,
      "downvotes": 0
    },
    {
      "author": "ZekiBeyy",
      "created_time": "November 16, 2022, 03:22:14 PM",
      "body": "Gerçekten güzel bir etkinliğe imza atılmış bağış yapan yapmayı düşünen herkese teşekkürler. Beklenenden fazla katılım olursa çok daha güzel olur. Ödülü kimin kazanacağının bence hiç bir önemi yok önemli olan yardımlaşma ve böyle güzel bir olaya vesile olmaktır. Umarım burada benzer etkinlikler, yardımlaşmalar bir gelenek haline gelir, birlik beraberlik ve dostluklar gelişir diye ümit ediyorum.",
      "score": 0,
      "upvotes": 0,
      "downvotes": 0
    },
    {
      "author": "Captain Corporate",
      "created_time": "November 16, 2022, 03:24:14 PM",
      "body": "Bende bağışı yaptım hatırlatma olmuş oldu banada, normalde her ay azda olsa bütçem el verdiği kadar yapardım bu ay yapmamıştım, güzel bir hatırlatma olmuş oldu. Bende çekilişe katılma kısmına gerek görmüyorum, zaten noob gibi Binance tr sitesini kullanıyorum bütün wallet ihtiyaçlarım için öyle bir \"not your keys not your money\" falan takılmıyorum, o yüzden ledger isteyen birine giderse daha mantıklı olur. Sadece hatırlatma olmuş oldu benim için, her ay bu şekil \"charity run\" denilen şeyden yapsak çok süper olur aslında, hepimiz bir araya gelir bir yer seçer beraber oraya bir şeyler yollarız, elbette çok büyük meblağlara ulaşamayız belki ama yinede her kuruşun katkısı olacağına inanıyorum ben, önemli olan elimizden geleni yapmak.edit: bağış özelden gönderilmiştir.",
      "score": 0,
      "upvotes": 0,
      "downvotes": 0
    },
    {
      "author": "Cacabey_40",
      "created_time": "November 16, 2022, 05:00:27 PM",
      "body": "Bitcointalk forumunda böyle bir başlık gördüğüm için çok sevindim.Kanka, Kızılay, Mehmetçik, Lösev, Çydd... vb. birçok sağlık, yardım ve eğitim kurumlarına ara ara yardım yapıyorum. İnsanımızın bu konuda hassasiyet gösterdiğine de inanıyorum. @bobita arkadaşımızın elindeki taşınır cüzdanı birine vermek amaçlı da olsa böyle bir etkinlik düzenleyerek konuya dikkat çekmek istemesi de ayrı bir güzel davranış. Tebrik ediyorum..Cüzdana ihtiyacım olmadığı için yarışmaya katılmak istemiyorum. Katılan arkadaşlara da bol şans diliyorum.@bthd arkadaşımızın blokzincir üzerindeki oluşan kayıtlara göre çekiliş düzenlemek istemesi de çok zekice... Madem sabah akşam zincirler üzerinde ordan oraya savruluyoruz. Günlük hayatımıza da transfer yapalım değil mi.Keşke bütün çekilişler blokzincir üzerinde yapılsa.İnsan, çekiliş, para ve ürün kelimeleri bana her zaman sahtekarlığı anımsatır. İşin içinde blok zincir varsa işler değişir.Teşekkürler.",
      "score": 0,
      "upvotes": 0,
      "downvotes": 0
    },
    {
      "author": "Ondekinecakabilirim",
      "created_time": "November 16, 2022, 08:18:28 PM",
      "body": "bobita çekilişe katılmak istemiyom. Ledgerim var çünkü. Ama kriptopara cüzdanı paylaşırsanız oraya Lösev'deki minik canlarımız için birkaç bilet bağış yapabilirim. Size bu konuda güvenim tam. Ayrıca çok hoş bi etkinlik düşünmüşsünüz. Tebrik ederim sizi. İnce düşünülmüş şık bi hareket olmuş. Koşuşturmalar minik canlarımızı unutturuyor. Hatırlamak hoş olmuş onları. Benim zaafım gibi bi şey bu konu.",
      "score": 0,
      "upvotes": 0,
      "downvotes": 0
    }
  ]
}