{
  "id": "topic_5445405",
  "title": "Hvdv",
  "author": "Hvdv",
  "created_time": "March 18, 2023, 04:03:23 PM",
  "content": "Bugün en önemli günlerden birisi. Eskisi gibi kutlanmasa da, Atatürk ve silah arkadaşları başta olmak üzere, Seyit Onbaşı, Yahya Çavuş, Nusret mayın gemisi hadisesi, Anzakların duyduğunu ve gördüğünü söyledikleri ilahi savaşçılar, 57. Alay şehitleri gibi manevi değerlerimizin eskisi gibi hatırlanması tek dileğimdir. Yenilmez denilen orduları yendiğimiz, can verdiğimiz, bir sonrakinin öleceğini bile bile savaştığı, kıyafetlerinin kefenleri olduğu, ülkedeki liselerin mezun vermediği bir savaştan bahsediyoruz. Allah şehitlerimizin mekanını cennet eylesin.",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5445405",
  "comments": [
    {
      "author": "kriminall",
      "created_time": "March 18, 2023, 06:55:19 PM",
      "body": "Çanakkale’de şehit olan tüm askerlerimizin, atalarımızın mekanı cennet olsun, böyle günlerin bence de unutulmaması, hatırlanması gerekiyor, gerçi artık resmî bayramlar bile eskisi gibi önemini yitirmiş durumda maalesef, eskiden daha çok dikkat çekiliyordu, her okulun Çanakkaleye gidip oraları öğrencilere göstermesi lazım bence,",
      "score": 0,
      "upvotes": 0,
      "downvotes": 0
    },
    {
      "author": "xzone",
      "created_time": "March 19, 2023, 09:28:04 AM",
      "body": "Askeri dehanın halkın ve askerlerin inancı ile birleşmesi sonucunda ortaya çıkmış inanılmaz bir zafer. Dünyanın gördüğü en büyük ve en kanlı savaşlardan birisidir Çanakkale.Her Türk vatandaşının o bölgeye gidip iyi bir rehber aracılığıyla zaferi yerine görmesini dilerim. Tüylerinizin her saniye diken diken olduğu, akıl almaz hikayelerle dolu bir bölge Çanakkale ve Gelibolu. 18 Mart daha çok kutlanmalı ve hatırlanmalı",
      "score": 0,
      "upvotes": 0,
      "downvotes": 0
    },
    {
      "author": "Mustang Shelby",
      "created_time": "March 19, 2023, 10:40:09 AM",
      "body": "Mustafa Kemal Atatürk, diğer komutan ve askerlerimiz olmak üzere hepsinin mekanı cennet olsun. Böyle bir manevi güçle kazanılan savaşı Türk tarihine değil, dünya tarihine “Centilmenler Savaşı” diye kazandıran bir tarihin çocuklarıyız. Yurtdışı kaynaklara bakmak isterseniz Dardanalles Wars diye araştırırsanız onlarca kaynak önünüze dökülür. Biz ölümden korkmayan bir milletin çocuklarıyız. Buna özel bir savaş özeti çıkarmayı düşünüyorum.",
      "score": 0,
      "upvotes": 0,
      "downvotes": 0
    },
    {
      "author": "eightdots",
      "created_time": "March 19, 2023, 11:26:05 AM",
      "body": "Çanakkale Zaferi'nin kazanılmasında canını ortaya koymuş şehit ve gazilerimizin yaptıklarını anlatmak kelimelere sığmayacak bir şeydir. İnancın, askeri dehanın ve kendini adamışlığın en büyük kanıtlarındandır. Çanakkale Zaferi’nin yıldönümünde bu toprakları bize mukaddes bir vatan kılan tüm şehitlerimizi, başta Gazi Mustafa Kemal Atatürk olmak üzere bütün kahramanlarımızı rahmetle anıyorum.",
      "score": 0,
      "upvotes": 0,
      "downvotes": 0
    },
    {
      "author": "SUPERSAIAN",
      "created_time": "March 19, 2023, 12:13:29 PM",
      "body": "Mustafa Kemal Atatürk önderliğinde son kurtuluş mücadelesinde vatanı korumak için koca yürekli savaşcılarımız askerlerimiz bir arada inanarak bu şanlı büyük zaferi kazanmışlar. Hepsinin mekanı cennet olsun. Bu şanlı zaferi eskilerde daha içten daha neşeyle kutlardık daha fazla hatırlanmalı ve kutlamalıyız.",
      "score": 0,
      "upvotes": 0,
      "downvotes": 0
    },
    {
      "author": "ZekiBeyy",
      "created_time": "March 19, 2023, 08:13:44 PM",
      "body": "Çanakkale destanı büyük bir destandır Türkiye için. Çanakkale geçilmez... eğer ki Çanakkale geçilseydi belki bu gün Türkiye'den bahsetmek oldukça zor olacaktı o yüzden öyle büyük bir kahramanlık destanıdır Çanakkale...Her Çanakkale töreninde tüylerim diken diken oluyor. Tüm Çanakkale şehitlerimizin ruhları şad olsun!",
      "score": 0,
      "upvotes": 0,
      "downvotes": 0
    }
  ]
}