{
  "id": "topic_5438897",
  "title": "püsür",
  "author": "püsür",
  "created_time": "February 08, 2023, 09:18:29 PM",
  "content": "İBB ve Kandilli Rasathanesi İstanbul'un her ilçesi için deprem riskleri çalışması yapmış ve bunu kitapçıklar halinde ilçe ilçe yayınlamış. İstanbul'da yaşayanlar ilçelerini inceleyerek bazı önemli bilgilere ulaşabilir.- Altyapı Hasarları Analizi (içme ve atık su boruları hasarları, doğalgaz boruları hasarları)- Gece Nüfus Yoğunluğu Dağılımı- Can Kaybı Ve Yaralı Sayısı Tahminleri- Yol Kapanma Analizleri- Geçici Barınma İhtiyaçları- Yapım Yılına Göre Bina Dağılımlarıve daha birçok konuda çok önemli haritalar ve bilgiler mevcut. Ayrıca kitapçıkların sonuçlar kısmında da önemli çıkarımlar yapmışlar. Meraklısının incelemesini özellikle öneririm. Ben yaşadığım ilçe ve ayrıca Beyoğlu, Fatih, Kadıköy gibi ilçeler hakkında önemli ve ilginç bilgiler edindim.https://depremzemin.ibb.istanbul/guncelcalismalarimiz/#olasi-deprem-kayip-tahmnler-le-ktapiklariHepimizin bildiği gibi İstanbul'da da çok büyük bir deprem bekleniyor. Uzmanların Maraş bölgesindeki depremi öngördükleri gibi İstanbul'da da aynı şekilde öngörüleri mevcut. Ve maalesef kesin gözüyle bakıyorlar. Umuyoruz böyle bir felaket olana kadar gerekli bütün önlemler alınır.",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5438897",
  "comments": [
    {
      "author": "MK-74",
      "created_time": "February 08, 2023, 09:41:40 PM",
      "body": "Faydalı bir paylaşım teşekkürler.Kendi oturduğum semte baktımda durum içler acısı gerçekten, asıl gerçek olan deprem durumunda buradaki sayılardan daha fazlasının olacak olması, ben sanmıyorum buradaki tahmini rakamların olacağını kesinlikle daha fazlası olacaktır.Bu işlere bir el atılmalı ciddi manada yoksa geçmiş olsun hepimize.",
      "score": 0,
      "upvotes": 0,
      "downvotes": 0
    },
    {
      "author": "Phoenix Anka",
      "created_time": "February 09, 2023, 05:46:10 AM",
      "body": "99 depreminden sonra da bazı raporlar yayımlanmıştı ancak gelip baktığımız noktada raporlar unutuldu. Türk milletinin hafızası çok kısa süreli. Bu faciayı da 2 senede maalesef unuturuz. Önemli olan İBB raporu değil, önemli olan bunu uygulamak. Yeni yapılacak binalara depreme dayanıklılık şartıyla ev yapımına izin verilmeli. Eğer bu gerçekleşmezse son yıllarda dillendirilen Marmara depreminde beklenilenden çok daha kötü sonuçlar ortaya çıkabilir.",
      "score": 0,
      "upvotes": 0,
      "downvotes": 0
    },
    {
      "author": "totti67",
      "created_time": "February 09, 2023, 05:51:04 AM",
      "body": "Yapılan çalışmalar gerçekten önemli ama diğer arkadaşların da değindiği gibi, bu çalışmalar ışığında gerekli kontroller yapılmazsa maalesef havada kalacak bir çalışma. Ülke olarak artık kaybedecek bir saniyemiz bile yok, bakın 4 gündür fiziken 10 şehrimizde yaşansa da mental olarak tüm ülkeyi sarsan bir felaketle karşı karşıyayız, buna benzer bir felaketin hazırlıksız bir durumdayken 20 milyonluk bir şehirde yaşanması ihtimali bile uykularımızı kaçırıyor.",
      "score": 0,
      "upvotes": 0,
      "downvotes": 0
    },
    {
      "author": "kriminall",
      "created_time": "February 09, 2023, 08:16:16 AM",
      "body": "Arkadaşlar asıl mevzulardan birisi de kurduğumuz zeminler, gidip ovaya ev kurarsanız ufak depremlerde bile ne kadar dayanıklı olursa olsun zarar görür veya yıkılır, insanoğlu için dağ yamaçları, kayalık zeminler her zaman yerleşim yeri olmuştur, olması gerekmiştir, geçmiş yıllarda güvenlik sebebiyle de olsa dağın yamacına kurulan kalelerde bu yıkım minimumdur, ova beslenme ve gıda içindir, kayalık zeminler ev yapmamız içindir, bugün geldiğimiz nokta ne kayalık zemini, herkes ovalara ev yapar oldu, tarım bile yapılamaz durumda, bu da çok önemli sebeplerden birisi, keşke Türkiye genelinde bir çalışma başlasa, deprem için kontrol sağlansa,",
      "score": 0,
      "upvotes": 0,
      "downvotes": 0
    },
    {
      "author": "meser#",
      "created_time": "February 09, 2023, 09:21:10 AM",
      "body": "Quote from: kriminall on February 09, 2023, 08:16:16 AMArkadaşlar asıl mevzulardan birisi de kurduğumuz zeminler, gidip ovaya ev kurarsanız ufak depremlerde bile ne kadar dayanıklı olursa olsun zarar görür veya yıkılır, insanoğlu için dağ yamaçları, kayalık zeminler her zaman yerleşim yeri olmuştur, olması gerekmiştir, geçmiş yıllarda güvenlik sebebiyle de olsa dağın yamacına kurulan kalelerde bu yıkım minimumdur, ova beslenme ve gıda içindir, kayalık zeminler ev yapmamız içindir, bugün geldiğimiz nokta ne kayalık zemini, herkes ovalara ev yapar oldu, tarım bile yapılamaz durumda, bu da çok önemli sebeplerden birisi, keşke Türkiye genelinde bir çalışma başlasa, deprem için kontrol sağlansa, Kesinlikle öyle hocam. Birçok müteahhit binaları inşa ederken en kaliteli malzemeleri kullansa da zeminin uygunluğunu hiçe sayarak canlara kastetmiş oluyormuş. Dün inşaat mühendisi bir arkadaşım anlatıyordu. Zeminin uygunluğunun olmadığı durumlarda binaların depreme karşı gösterdiği reaksiyonu anlatıyordu ve twitterda dolanan bir video bunun en büyük örneğiydi. Zeminin uygunluğuna dair rapor isteniyor ve bu rapor doğrultusunda uygunluğun olmadığı anlaşıldığında zeminin güçlendirilmesi talep ediliyormuş. Bu durumlarda adına müteahhit dediğimiz bazı şeref yoksunu insanlar ise bazı kişilere para yedirerek bu durumu atlatarak izin belgesi almayı sağlıyormuş. Zemin sağlamlaştırma birçok yer için yapının malzeme fiyatını geçebildiğinden bahsetmişti arkadaşım. Bu durumlar soğuduğunda ciddi anlamda bir araştırılma yapılması gerekiyor değilse bugün yaşadığımızın misli acıyı ileride tekrar yaşarız",
      "score": 0,
      "upvotes": 0,
      "downvotes": 0
    },
    {
      "author": "gospodin",
      "created_time": "February 09, 2023, 03:14:29 PM",
      "body": "yanlış hatırlamıyorsam birkaç sene önce burada paylaşmıştım. ekşi sözlük'te konu ile ilgili güzel bir entry var:Quoteraporun hazırlandığı kandilli rasathanesinde bir süre vakit geçirip ölçüm yapmış bir boğaziçi inşaat mezunu olarak merak edenlere açıklamak isterim raporları.1. raporlar zemin bazlı, bina yapım durumlarını ideal veya ideale yakın, yani dönemin yönetmeliklerine uygun kabul ederek yapılıyor. çünkü senin kesin analiz için tek tek gidip bina kolonlarından silindirik numuneler alıp basınç testleri yapman gerekiyor. ayrıca çelik durumu için de bir kolonu soyup incelemek lazım.(merak etmeyin sadece pas payı dediğimiz yük taşımaya fazla etkisi olmayan kısım bu)2. yapılan rapor daha çok altyapı hedefiyle yapılmış. çünkü altyapı planları ve denetimleri daha kesindir yıldan bağımsız olarak. bina yıkılma istatistikleri ve tahminleri zemin bazlı alınmış. ilgili zemin analiz raporları da kesin çünkü.bu rapor aslında şunu anlatıyor. eğer istanbul'un ilçelerindeki binalar yapıldıkları yıllara göre sağlam ve standartlara uygun yapıldıysa beklenen ölüm oranı bu olacaktır.daha basit yazayım binalar sağlamsa ölecek kişi sayısı bu 7.5 için. bu ölümler de çoğunlukla yeraltı su seviyesi değişimleri, kil zemin üzerine kaçak kat alınıp sonradan af ile ruhsatlanmış veya belediyelere rüşvet ile zemine aykırı şekilde yüksek kat çıkılmiş binalar.zemin raporuna göre üst yapı değerlendirmesi diyebiliriz esasen.o nedenle sayılar düşük. kadıköy'de mesela binalar eski ama sıkı kat yönetmeliği uygulanmış bir alan burası. yani kadıköy'de binalar arazi değerinden dolayı öyle gecekondu gibi yapılamamış eskiden beri(bazı mahalleler dışındaki tabi ki oralar da dönüşüm furyasının ilk başladığı yerler)ama diğer ilçelerde bu konuda özellikle göç sonrası büyük sorunlar var.neyse uzatmayayım bu raporda orospu çocuğu olan müteahitlerin binaları dahil değil. o binaları belirlemek için saha deneyi mecbur. o da çok para. çok çok çok para. bu raporda binalar ideal, zeminler üzerinden tahminler var.yoksa gidip tek tek bakmadan ölü sayısı vermek mümkün değil. istanbul'daki müteahitler çalıp çırpmadıysa( ki deprem öncesi binalar burada sorunlu) evet bu tahminler tutarlı.çok güzel bir çalışma bu. bir ön rapordur diyebiliriz. risklere göre data analizi yapıp bu rapordan detaylı incelemelere başlanabilir.çok teknik detaylara girmedim. sadece başlangıç için bu raporun gerekli olduğunu bilin.detaylı analiz için çok çok değerli bir çalışma. imamoğlu başganı ve canım okulumdaki meslektaşlarımı kutlarımedit: deprem öncesi bina riski nedir diye soran kardeşlerim oldu. yine basitçe herkese yönelik yazayım.boğaziçi üni. kuzey kampüse yolu düşenler bilir. kare blok diye kocaman bir bina(içinde lablar ve 4 bölüm var öyle düşünün) ve kuzey kütüphane( içinde tonlarca kitap, yüzlerce öğrenci) bulunur. bunlar 1980 yapımıdır.geçen sene alınan örneklerde bu 2 binanın c14-c18 arası beton kalitesiyle yapıldığı belirlendi. bakın bu üniversite binaları için ciddi sorun, direkt testten gelen veri güvenlik faktörü dahil data bu. ama bu standart o dönem için normal.deprem sonrası için de bu standart c20ye çekildi. yani beton daha sağlam olmak zorunda. hatta c20 minimum artı güvenlik faktörü.diyeceğim odur ki bu örnekler alınmasaydı bu durum bilinemezdi. konutu geçtim bakın burası bir üniversite ve hiç demirden betondan çalma olmamasına rağmen durum bu. inşaat mühendisi arkadaşlar muhtemelen ağızlarındaki çayı püskürttü bu koca binaların beton değerini okurken ben size öyle diyeyim. ciddi soruno nedenle direkt olarak numune almadan bilemeyiz. bu binaların zemini çok iyi(hisarüstü) ama yapımı sıkıntılı. böyle çok bina varraporun bir ön hazırlık olduğunu bilirseniz daha mantıklı incelersiniz. bu ilk aşama. ilk değerlendirme. bundan yola çıkarak devamı gelecektir.ama bana sorarsanız deprem öncesi yapılmış 30-40 yaşındaki binalardan mümkün olduğunca uzak durun derim. dediğim gibi her sürprize açık bu binalar. kim bilir basılı planlar da nerede. zamanında elle çizilmiş, daktiloyla yazılmış evraklar bunlar kaynak: https://eksisozluk.com/entry/109125682sonuç: kötü zemin+kötü binalar",
      "score": 0,
      "upvotes": 0,
      "downvotes": 0
    },
    {
      "author": "püsür",
      "created_time": "February 11, 2023, 09:33:27 PM",
      "body": "Fotoğraflarla ekranı kaplayacağım kusura bakmayın.BağcılarSancaktepeBahçelievler'in geneli, Güngören'in tamamı, Bağcılar'ın geneli, Esenyurt'un geneli, Sultangazi'nin geneli, Bayrampaşa'nın geneli, Zeytinburnu'nun geneli, Esenler'in geneli,Sancaktepe'nin geneli, Şişli'nin yarısı, Bakırköy'ün merkezi, Küçükçekmece'nin yarısı, Fatih'in ve Beyoğlu'nun tamamı böyle. Sokakların çoğu 2 arabanın geçemeyeceği genişlikte. Toplanma alanı değil, neredeyse yürüyecek yer yok. İstanbul'un nüfusu 16 milyon, Avrupa yakası 10 milyon, Anadolu yakası 6 milyon. Yaklaşık 5 ya da hatta belki çok daha fazla insan fotoğraflardaki gibi yerlerde yaşıyor. İnşaat kalitesi de muhtemelen berbat. Maalesef olası bir Marmara depreminde olacakları düşünmek bile istemiyorum. Sadece ülke ekonomisi muazzam yara almakla kalmayacak, çok çok daha kötü tablolar göreceğiz büyük ihtimal.",
      "score": 0,
      "upvotes": 0,
      "downvotes": 0
    },
    {
      "author": "kriptobaron",
      "created_time": "February 11, 2023, 11:49:19 PM",
      "body": "99 Depreminden sonra İstanbul depremi için %67 oranla 30 yıl içinde olabileceği ihtimali öngörülmüş.",
      "score": 0,
      "upvotes": 0,
      "downvotes": 0
    },
    {
      "author": "RaltcoinsB",
      "created_time": "February 12, 2023, 06:28:12 AM",
      "body": "Sevgili püsür hocam görüyorum ve olacaklar karşısında şimdiden bacaklarım titremeye başladı bu evlere yardıma bile gidilemez biliyor musun burada enkaz altında kalan direkt olarak ölür 100 saat sonra da kaldıramazlar çünkü şimdiki felaketten 4-5 kat daha fazla bir bina insan felaketi yaşanır yardıma gidecek insan bulamayız Allah korusun diyoruz korusun da sen tedbir almazsan suçu allahtan veya kaderden bilmemen lazım burada oturan adam şu an tabutuyla oturuyor",
      "score": 0,
      "upvotes": 0,
      "downvotes": 0
    },
    {
      "author": "50promil",
      "created_time": "February 12, 2023, 06:41:02 PM",
      "body": "deprem konusunda toplu bilinç olmazsa yapacak bir şey yok. bu bilince sahip insan %1 ancadır. gerisi hala gardaş bağa ev vir fazında.",
      "score": 0,
      "upvotes": 0,
      "downvotes": 0
    },
    {
      "author": "Cacabey_40",
      "created_time": "February 12, 2023, 07:18:23 PM",
      "body": "Olası bir depremde (er ya da geç olacak) Türkiye'nin kalbi (İstanbul) durur. Büyük Marmara depremi demek ülkenin tamamen çökmesi, yok olması anlamına gelir. İkiz depremlerin neticesi ortada. Bu kaosu düşünmek bile istemiyorum. Acilen hızlı bir dönüşüme gidilmeli. Önlemler alınmalı. *Stratejik öneme sahip, hayatî ve teknolojik üretim yapan, ekonomiye büyük katkı sağlayan fabrika ve şirketlerin ana merkezleri deprem riski en az olan illere taşınmalıdır. Paylaşılan uydu görüntüsü insanı dehşete sokuyor. Resmen mezarlık...",
      "score": 0,
      "upvotes": 0,
      "downvotes": 0
    },
    {
      "author": "ILuckyGuyI",
      "created_time": "February 12, 2023, 08:33:53 PM",
      "body": "İstanbul'un büyük bir kesimini bu iğrenç kentleşme sebebiyle beklenen deprem gerçekleştiğinde kurtarmak aşırı zor olacak. Binalar sizin de paylaştığınız gibi o kadar sıkışık ve birbirine yakın ki oralara yardım götürülebilmesi çok zor. Bu taze yaşanan depremlerin bölgesinde en azından dar bir alanda böyle bir yapılaşma gibi bir durum olmadığı için yardım götürme açısından avantajlıydı.Ancak İstanbul'da olası kayıp sayısını hayal bile edemiyorum. İnanılmaz fazla konut var bu şehirde ve çok plansız bir kentleşme söz konusu. Her boşluğu ev ile doldurma politikasının sonuçları beklenen deprem gerçekleştiğinde çok ağır olacaktır.",
      "score": 0,
      "upvotes": 0,
      "downvotes": 0
    },
    {
      "author": "totti67",
      "created_time": "February 15, 2023, 12:34:03 PM",
      "body": "Bilimi hafife almanın cezasını hep ödedik, ödemeye devam ediyoruz ve gelecekte de ödeyeceğiz, yani 2 kat imari olan yere arti 3 kat daha yapacağız, sonra imar affı çıksın da hallederiz diyeceğiz, alta market açabilmek için kolonları da keseceğiz ki alan artsın, ne yazık ki bilime olan mesafemiz yanında ahlaka olan mesafemiz de düşündürücü boyutta...",
      "score": 0,
      "upvotes": 0,
      "downvotes": 0
    },
    {
      "author": "judas",
      "created_time": "February 15, 2023, 05:22:04 PM",
      "body": "İstanbul'da bulunan binaların çoğunun altında bir ticarethane var.Bölgede gözlemlediğim kadarıyla yıkılan binaların çoğunun altında dükkan,market v.b işletmeler yer alıyor.Bundan dolayı yaşadığınız evin altında böyle bir ticarethane varsa mutlaka kolon kesilip kesilmediğini denetlemeniz gerekiyor.",
      "score": 0,
      "upvotes": 0,
      "downvotes": 0
    },
    {
      "author": "husdemba",
      "created_time": "February 15, 2023, 06:21:19 PM",
      "body": "Hep deriz Türk milleti başına bir iş gelmeden önlem almaz diye. Umarım bu depremler yeterli sinyali vermiştir ve artık İstanbul depremine bir yerden hazırlanmaya başlarız. O depremin altından kalkmak millet adına çok daha zor olabilir..",
      "score": 0,
      "upvotes": 0,
      "downvotes": 0
    },
    {
      "author": "eightdots",
      "created_time": "February 16, 2023, 01:45:55 PM",
      "body": "Quote from: judas on February 15, 2023, 05:22:04 PMİstanbul'da bulunan binaların çoğunun altında bir ticarethane var.Bölgede gözlemlediğim kadarıyla yıkılan binaların çoğunun altında dükkan,market v.b işletmeler yer alıyor.Bundan dolayı yaşadığınız evin altında böyle bir ticarethane varsa mutlaka kolon kesilip kesilmediğini denetlemeniz gerekiyor.Sırf bu bile korkunç bir durum. Sağlamlığına direkt olarak etki ediyor. Dükkan sahibi bilse böyle bir duruma izin verir mi, eğer yapan kişi dükkan sahibi ise, kiracı bunu gizlice yaptıysa, bu tüm ihtimaller bile bir araya gelse yapılan işi izah edemez. Umarım önlemler alınır. Her binaya kadar çalışmalar yapılmalı. Eğitimler verilmeli. Yeni yapılan binalar gerekli şekilde denetlenmeli. Depreme dayanıksız binalar bulunmalı ve gerekli şeyler yapılmalı. Uyarılar dikkate alınmalı.",
      "score": 0,
      "upvotes": 0,
      "downvotes": 0
    }
  ]
}