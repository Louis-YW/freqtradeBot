{
  "id": "topic_5464877",
  "title": "Silence Scream",
  "author": "Silence Scream",
  "created_time": "August 28, 2023, 06:51:30 PM",
  "content": "ATASE’den Devlet Arşivlerine devredilen Atatürk Koleksiyonunda Ulu Önder Gazi Mustafa Kemal Atatürk’ün el yazıları ortaya çıkmış. Yer yer Latin alfabesi gözükse de Mustafa Kemal Atatürk’ün Osmanlıca notları da görünüyor. Ağırlıklı olarak paylaşılan metinler Osmanlıca yazılmış ki bazı yazılan el yazmaları 1907 tarihli olduğu için Osmanlıca olması çok normal.1907 yılında Ulu Önder ne araştırmış dersiniz? Orta Asya Türk Tarihi, Hunlar, Göktürkler ve Uygurlar ile ilgili kısa notları mevcut. Türk tarihine ekstra önem veren Mustafa Kemal Atatürk’ümüz hakkında ileri geri konuşanlar acaba bu metinleri görüp Türklük ile ne derece ilgili olduğunu görünce neler derler acaba? Ayrıca ikinci kez cumhurbaşkanı seçildikten sonraki meclis konuşmaları da yer alıyor bu metinlerde.Ayrıca gelecek ile ilgili temennileri de şöyle aktarılılıyor :QuoteAtatürk notlarında Cumhuriyetin gittikçe gelişeceğini ve temellerinin sağlam olduğunu ifade ediyor. Bu sağlamlıkta Türk milletinin payının büyük olduğunu, milletin çok büyük destek verdiğini ve sahip çıktığını ifade ediyor. Mustafa Kemal Atatürk aslında şunu gösteriyor; bu dört yıllık dönem içerisinde Cumhuriyetin ilk yıllarında ortaya çıkan manzaranın yeni kurulan Türk devletinin artık yeni ufuklara doğru yelken açtığını, önünde hiçbir engelin kalmadığını, dünya devletleriyle anlaşmaların yapıldığını, dostlukların kurulduğunu, sadece yapılacak olan tek şeyin müreffeh bir devlet ve toplum inşa etmek gerektiğini anlatıyor. Maalesef şu an 100’ncü yıldayız ve atam ne yazık ki “Müreffeh”* bir yaşam süremiyoruz. Bunda en büyük hata yine yanlış yöneticileri başa getiren bizim insanımızda… * Refah içinde, bolluk ve rahatlık içinde. Kaynak :https://www.cumhuriyet.com.tr/amp/turkiye/ataturkun-ozel-koleksiyondaki-el-yazisi-ortaya-cikti-2113411",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5464877",
  "comments": [
    {
      "author": "meser#",
      "created_time": "August 28, 2023, 08:44:25 PM",
      "body": "Açıkçası ülkemizdeki bir kesim geçmişini sadece Osmanlı ile bazı kesim Osmanlı+Selçuklu ile görmekte. Bu zamanlardan daha önceki ecdatımıza dair ne bir bilgi sahibiler ne de saygı sahibiler. Papaya hangi Türk hükümdarı diz çöktürmüştür desen Osmanlı padişahlarını sayacak birçok insan çıkar (hatta bazıları Erdoğan bile diyebilir  ) Ancak günümüze bakacak olursak Osmanlı'dan Türkiye Cumhuriyetine geçiş sürecinde ve devamında @Silence Scream hocamında dediği gibi yöneticilerin yanlış politikaları nedeniyle yerimizde bile sayamayıp geriye doğru gittik. Bu durum hakkında konuşacak çok ama çok şey var ama ana konuyla ilgili olarak söyleyebileceğim en güzel şey. Ne güzel bir Atamız varmış ki geçmişinden feyz alarak geleceğe güzel adımlar atmak istemiş ancak onun açtığı yolda yürüyebilecek kişilere seçmeyerek kendi kendimize etmişiz....",
      "score": 0,
      "upvotes": 0,
      "downvotes": 0
    },
    {
      "author": "kriminall",
      "created_time": "August 29, 2023, 04:03:36 AM",
      "body": "Şu sondan birinci evrakta ne kadar düzgün yazılmış bir Osmanlıca yazı görüyorum, ben pek anlamam ancak inci gibi dizilmiş gibi yazılar, Atatürk’e ait ne kadar parça, ne kadar eser varsa korunup bugünlere daha iyi getirilmeli bence, el yazısı ile yazdıkları çok değerli çünkü o mürekkebin diğer ucundaki kişi son yüzyılın en büyük askeri dehası, Napoleon ve İskenderin büyüğü, muhteşem Atatürktür, yabancı kaynaklar onun askeri dehasını araştırıp övmüşler, ona sahip olduğumuz için çok şanslıyız, keşke erken kaybetmeseydik,",
      "score": 0,
      "upvotes": 0,
      "downvotes": 0
    },
    {
      "author": "Dzigie",
      "created_time": "August 30, 2023, 09:28:16 AM",
      "body": "Quote from: Silence Scream on August 28, 2023, 06:51:30 PMMustafa Kemal Atatürk’ümüz hakkında ileri geri konuşanlarATATÜRK'e Suikast Teşebbüsü Sonrası Düzenlenen Miting (22.10.1935-Ulus/Ankara)Cumhuriyet'in en önemli devrimi eğitim sisteminde yaptığı köklü değişiklikmiş. 1935 yılında Atamıza suikast teşebbüsüne cevap veren gençlik bugün aynı ruhu taşımıyor malesef. Gerçi Atamızın partisi bile bambaşka bir partiye dönüşmüş. İlk önce orası kaybedildiği için her şey kaybedilmiş. Atamızın partisini tekrar Atamızın partisi haline getirmedikçe bu gençliği yaratacak sistemi tekrar kuramayız. Atamızın hakkında konuşanlara da asla iyi bir cevap veremeyiz.Bu arada Nutuk da 1927 yılındaki ilk basımında Osmanlıca basılmıştır. Harf devriminden önce yazılmıştır. İki lisan bilmek, iki insan demek derler. İki alfabe bilmek daha değerli benim gözümde. Daha yaratıcı ve daha zeki insanların başarabileceği konular bunlar.",
      "score": 0,
      "upvotes": 0,
      "downvotes": 0
    },
    {
      "author": "W Jr.",
      "created_time": "August 30, 2023, 07:24:17 PM",
      "body": "Türkiye Cumhuriyeti için değil, dünya için en büyük komutanlardan birisi olan Gazi Mustafa Kemal Atatürk için neler denilse, neler yazılsa az.Cumhuriyetin 100’ncü yılı dolayısıyla paylaşım yapan kurumlar sağolsunlar.Her gün Atatürk’ün bir yönü ortaya çıkıyor.Bu paylaşımla da ortaya çıkan şey muhteşem el yazısından ziyade, Türk tarihinin geçmişine olan bağlılığıdır.Yüce Türk milleti senin arkandan gelmeye devam etmeliydi ancak bazen yapılan hatalar neticesinde yanlış yönlere sürüklenebiliyoruz.",
      "score": 0,
      "upvotes": 0,
      "downvotes": 0
    },
    {
      "author": "püsür",
      "created_time": "September 01, 2023, 01:47:41 PM",
      "body": "Atatürk'ü Atatürk yapan en önemli şeylerden birisinin bu kitap okuma alışkanlığı olduğunu söyleyebiliriz bence. 1907 yılında yani daha genç denebilecek bir yaşta böyle okumalar yaparak kendini geliştirdiğini görebiliyoruz. Zaten Jean-Jacques Rousseau'dan Göktürklere kadar geniş yelpazede binlerce kitap okuyarak fikir dünyasını muazzam geliştirmiş de Atatürk olmuş. 1907 yılında neredeymiş diye bir bakayım dedim:Quote1905-1907 yılları arasında Şam'da 5. Ordu emrinde görev yaptı. 1907'de Kolağası (Kıdemli Yüzbaşı) oldu. Manastır'a III. Ordu'ya atandı. 19 Nisan 1909'da İstanbul'a giren Hareket Ordusu'nda Kurmay başkanı olarak görev aldı. 1910 yılında Fransa'ya gönderildi.İşte bu normal çalışma yıllarında çalıştığı işle direkt alakası olmayan okumalar yaparak Atatürk Atatürk olmuş. Yoksa allah vergisi bir şey olduğunu düşünmüyorum. Savaşlarda cephede bile kitap okuduğunu biliyoruz. Mesela ben açıkçası 26 yaşında çoktan işe girmiştim ve kendimi geliştirme olayını tamamen saldım. Ne dil öğrenme ne mesleki olarak gelişim... Atatürk'ün çok gençliğinde bile cumhuriyet fikrini arkadaşlarına söylediğini biliyoruz, işte böyle böyle kendini geliştirerek ülkeyi kurtaracak bir lider ortaya çıkmış.",
      "score": 0,
      "upvotes": 0,
      "downvotes": 0
    },
    {
      "author": "Phoenix Anka",
      "created_time": "September 01, 2023, 11:00:14 PM",
      "body": "Çok güzel bir yazı, çok güzel bir anı Türk toplumu adına. Bu yazıların eminim daha fazlası vardır ve korunuyordur. Atatürk kitap okumayı, yazmayı çok seven, araştırmacı bir kişilik ve aynı zamanda müthiş zekaya sahip bir insandı. Allah mekanını elbette cennet eylesin inşallah. Mustafa Kemal’imizin el yazısı müthiş. Hayran olmamak elde değil.",
      "score": 0,
      "upvotes": 0,
      "downvotes": 0
    },
    {
      "author": "eightdots",
      "created_time": "September 05, 2023, 01:25:24 PM",
      "body": "Quote from: W Jr. on August 30, 2023, 07:24:17 PMTürkiye Cumhuriyeti için değil, dünya için en büyük komutanlardan birisi olan Gazi Mustafa Kemal Atatürk için neler denilse, neler yazılsa az.Cumhuriyetin 100’ncü yılı dolayısıyla paylaşım yapan kurumlar sağolsunlar.Her gün Atatürk’ün bir yönü ortaya çıkıyor.Bu paylaşımla da ortaya çıkan şey muhteşem el yazısından ziyade, Türk tarihinin geçmişine olan bağlılığıdır.Yüce Türk milleti senin arkandan gelmeye devam etmeliydi ancak bazen yapılan hatalar neticesinde yanlış yönlere sürüklenebiliyoruz.Günümüzde özel günlerde daha önceden görmediğimiz birçok güzel fotoğraf ve benzeri şeyler ortaya çıkıyor. Atatürk'ün el yazısını daha önceden görmüştüm. Birçok alanda yaptığı çalışmalar ile ilgili görüntüler de var. Her sene önceden görmediğimiz arşivlerin paylaşılması güzel oluyor. Araştıran ve merakı olanlar için erişim imkanı var mı bilmiyorum ama sanki böyle belirli aralıklarla Atatürk ile ilgili yazı, görüntü ve vidyolar görmek daha güzel hissettiriyor. Tüm arşivi tek seferde görmek yerine ara ara farklı zamanlarda görmeyi tercih ederim. Yazılacak, paylaşılacak o kadar çok şey var ki Atamızın, bize bıraktığı her şeyin değerini bilmek gerekiyor.",
      "score": 0,
      "upvotes": 0,
      "downvotes": 0
    }
  ]
}