{
  "id": "topic_5446341",
  "title": "jeraldskie11",
  "author": "jeraldskie11",
  "created_time": "March 26, 2023, 09:00:59 AMLast edit: May 14, 2023, 12:13:43 PM by jeraldskie11",
  "content": "Akda ni: GazetaBitcoinOrihinal na paksa: Silk Road Case: The Real, Untold Story. Is Karpelès Satoshi or DPR?Napanood niyo na ba ang pinakabagong dokumentaryo tungkol kay Ross Ulbricht? Makikita natin to sa Youtube (o sa pangalawang link na ito) at ito ay nilikha ng organisasyon ng Free Ross.Napatanong ako dahil napansin ko ang ilang mga kawili-wiling paratang, bukod sa lahat ng hindi makatarungang ginawa sa panahon ng paglilitis. Ang hindi makatarungang ginawa kay Ross ay kilala (sa tingin ko) ng karamihan sa mga taong nakakaalam ng mga detalye tungkol sa kaso; marami sa kanila ay idinetalye din ni xtraelv sa kanyang napaka-kagiliw-giliw na paksa.Gayunpaman, ang ilang hindi alam (para sa akin) na mga detalye ay nalantad sa dokumentaryo na ito. Ang ilan ay napaka hindi makatotohanan (tulad ng hinala na si Satoshi si Mark Karpelès, na sa tingin ko ay talagang isang maling akala, pero walang nakakaalam ng katotohanan), ngunit ang ilan ay naglabas ng mga katanongan... Bukod dito, idinetalye ng pelikula ang ideya na si Karpelès ay si DPR din, hindi lang si Satoshi.Halimbawa, sa simula ng dokumentaryo (sa pagitan ng 0:04 at 09:22), ay nakasaad na ang unang pagbanggit ng SR ay ginawa dito, ng isang gumagamit na si silkroad, sa loob ng paksang Silk Road: hindi kilalang pamilihan. Hinihiling ang feedback  (na kung saan ay tama). Si Jared Der-Yeghiayan, ang unang imbestigador ng SR (na hindi kailanman binanggit kung paano niya nalaman ang tungkol sa pag-iral ng SR), na ang site na binanggit sa paksa (silkroadmarket.org) ay isang surface web platform lamang na nagpapaalam sa mga user tungkol sa kung paano gamitin ang Tor at kung paano pasukin ang Deep Web sa totoong SR. Nalaman ni Der-Yeghiayan na ang silkroadmarket.org ay nakarehistro sa XTA.net, isang kumpanya na pag-aari ni Mark Karpelès na isang domain server na pinangalanang Mutum Sigillum. Tulad ng nalaman mo, si Karpelès ang dating may-ari ng hindi na gumaganang Mt. Gox. Sa puntong ito nagsimula ang hinala na si DPR (ang bagong may-ari ng SR, pagkatapos ibigay sa kanya ni Ross ang site) ay ang parehong tao na nagmamay-ari ng Mt. Gox.Sa mga oras na yan, ayon sa mga pahayag ni Ross, hindi na siya ang may-ari ng SR. Ipinahayag niya na siya ay nalulula at, pagkatapos na makahanap ng isang ltao na tumulong ng malaki sa kanya sa site, ay pumayag siyang ipasa sa kanya ang pagmamay-ari. Ang palayaw ng taong ito ay DPR (Dread Pirate Roberts) at siya ay pinaghihinalaang (napaghinalaang) si Karpelès.Mula rito, mas nagiging kawili-wili ang sumunod na pangyayari: Binili ni Karpelès ang Mt. Gox nang halos parehong oras noong inilunsad ang SR. Sa dokumentaryo ay tumaas ang hinala na maaaring si Satoshi si Karpelès (na duda ako) at na siya ay magkakaroon ng maraming mga rason sa mundo para buksan ang SR, dahil doon niya ilalagay ang kinitang BTC sa pamamagitan ng Mt. Gox at vice-versa. Bukod sa mga kawili-wiling pagkakataon, mayroon ding isang walang katotohanang paratang - na si Karpelès din daw ang may-ari ng BitcoinTalk, impormasyon na ibinigay kay Der-Yeghiayan ng isang lihim na impormante, na dati ay tinanggap ni Karpelès. Lumitaw ang ideyang ito pagkatapos ng isa pang pagkakataon na nabanggit sa pelikula, tulad ng sumusunod: ang platform ng SMF, na ginamit para sa site ng BitcoinTalk, ay ginamit din para sa mga talakayan sa forum na naka-host sa SR. Bukod pa rito, dahil sa pambihira ang SMF na ginagamit sa mga forum, ang katotohanang ginamit ito sa parehong BitcoinTalk at SR ay nagpapataas ng hinala sa mga imbestigador, na kanyang napagpasiyahan na isaalang-alang pa na mayroong parehong may-ari para sa dalawa, ibig sabihin, si Karpelès ay maaaring si Satoshi.Halimbawa ng pagkakatulad UI-wise sa pagitan ng mga site:Babalik tayo kay Ross at kung paano nagsimula ang pagsisiyasat (32:00 - 34:46): nakasaad na ang gobyerno gumamit ng \"parallel na konstruksyon\" para i-frame siya at para magmukhang totoong DPR. Upang maging mas tiyak, nakita sa BitcoinTalk ng isang ahente ng IRS (Gary Alford) ang isang post na naglalaman ng email ni Ross, na isinulat bago natagpuan ang thread ni Der-Yeghiayan (nabanggit sa itaas). Halos, natagpuan ni Der-Yeghiayan ang paksang Silk Road: hindi kilalang pamilihan. Hinihiling ang feedback  , na nai-post ng username na si silkroad noong ika-1 ng Marso, 2011, habang sinabi ni Alford na nakakita siya ng post na ginawa ng user na si altoid noong ika-29 ng Enero, 2011 (nang hindi tinukoy ang pangalan ng paksa). Sinasabi ng dokumentaryo na hindi mahanap ni Der-Yeghiayan ang post na ito sa panahon ng kanyang pagsisiyasat dahil hindi ito umiral. Sinabi ni Alford na kanyang natagpuan ang kani-kanilang post na sinipi ng isa pang gumagamit ng forum sa isang talakayan tungkol sa SR (hindi ko mahanap ang post na ito, kahit hinanap ko ito). Pagkatapos, binanggit ni Alford ang isang tunay na post ni altoid, mula Oktubre 11, 2011 (na nalaman kong isa palang IT pro na kailangan para sa venture backed bitcoin startup), kung saan ang isang email ay nakasaad: \"rossulbricht at gmail dot com\". At mula rito, pinangunahan ng gobyerno na maghinala na si Ross ang nasa likod ng SR.Gayunpaman, sinasabi ng dokumentaryo, na maaaring itanim ni Karpelès ang impormasyong ito (ang diumano'y may-ari ng BitcoinTalk) o ng sinumang ibang user na may mataas na antas ng pag-access. Bukod dito, ang paraan ng paghahanap ni Alford sa kani-kanilang email ay inihahambing sa \"paghahanap ng karayom ​​sa isang tambak ng dayami na kasing laki ng Internet\" (na lubos kong sinasang-ayunan). Sa madaling salita, mula sa lahat ng mga taong sumusubok na maghanap ng impormasyon tungkol sa may-ari ng SR, email address lang ang nakuha ni Alford. Dito nagsimula ang ideya na ang impormasyon ay itinanim. Dahil kung ang isang tao na may mataas na access ay gumawa ng kani-kanilang post sa pangalan ni Ross pagkatapos ay ibinigay kay Alford ang impormasyon, ang lahat ay magmukhang mas makatotohanan.Ang buong dokumentaryo ay lubhang kawili-wili, ngunit, gayunpaman, ang unang 35 minuto nito ay ang mga nagtataas ng mga tanong na idinetalye sa kasalukuyang paksa. Si Karpelès kaya ay si Satoshi at si DPR? Ang isa pang aspeto, na hindi binanggit sa dokumentaryo, ngunit kilala sa loob ng forum, ay si Karpelès nagsagawa rin ng audit sa BitcoinTalk. Maaaring ang aspetong ito ay nagtaas pa ng hinala sa dokumentaryo.Quote from: theymos on October 07, 2013, 05:18:33 AMNaniniwala ako na sa ganitong paraan ginawa ang pag-atake: Pagkatapos mahack ang forum noong 2011, nagpasok ng ilang backdoors ang mananalakay. Ang mga ito ay inalis ni Mark Karpelès sa kanyang post-hack code audit, ngunit makalipas ang ilang sandali, ginamit ng mananalakay ang mga hash ng password na nakuha niya mula sa database upang kontrolin ang isang admin account at muling ipasok ang mga backdoor.Sa huli, gusto kong banggitin na nakita kong napaka-kagiliw-giliw sa buong pelikula, na nagdadala ng mga bagong detalye tungkol sa kaso ni Ross, tungkol sa hindi kapani-paniwalang paraan ng pagtrato ng hukoman sa kanya o tungkol sa mga sabotahe na ginawa ng ilang lihim na ahensya / ahente sa ibang mga ahensya / ahente. Inirerekomenda ko sa lahat na panoorin ito, ang dokumentaryong ito ay dapat na makita!",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5446341",
  "comments": [
    {
      "author": "speedy963",
      "created_time": "March 26, 2023, 01:14:10 PM",
      "body": "Susubukan kong panoorin ito mamaya dahil naka CP lang ako sa ngayon. Mukhang interesting ang laman ng dokumentaryong ito. Sa dami ng mga bihasa sa larangan ng computer lalo na kung pag-uusapan ay teknikal. Napakarami talaga ang makukuhang impormasyon dito lalo na kung yung mga gumagamit ay masyadong kumpyansa o may nakita man na loop hole.",
      "score": 0,
      "upvotes": 0,
      "downvotes": 0
    }
  ]
}