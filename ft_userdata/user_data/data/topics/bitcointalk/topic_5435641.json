{
  "id": "topic_5435641",
  "title": "GazetaBitcoin",
  "author": "GazetaBitcoin",
  "created_time": "January 17, 2023, 05:53:44 PMLast edit: January 17, 2023, 06:18:45 PM by GazetaBitcoin",
  "content": "Autor: GazetaBitcoinTopic original: Why reputation is essential on the free marketMulți utilizatori vizitează acest forum pentru activități comerciale. Mărfurile sunt diverse – bunuri fizice, bunuri digitale, schimb de criptomonede, licitații, obiecte de colecție, echipamente hardware, echipamente miniere și așa mai departe.Forumul se comportă precum o piață liberă, așa că reputația bună este fundamentală pentru succesul tranzacțiilor. Așa cum Tim May spunea în urmă cu peste 30 de ani, \"Reputațiile vor avea o importanță centrală, fiind mult mai importante în afaceri chiar și în comparație cu evaluarile pentru credite din zilele noastre\".Pe BitcoinTalk, reputația în afaceri este reprezentată de \"Încrederea pe piață\", care este un scor care arata recenziile pozitive, neutre și negative primite. Dacă un comerciant are un scor pozitiv mare, aceasta ar trebui să însemne ca este de încredere. Opusul este și el valabil: dacă un comerciant are un scor negativ relevant, atunci ar trebui evitat.Sistemul este mult mai complex, însă nu acesta este scopul acestui topic. Totuși, două aspecte importante trebuie menționate:- pentru recenziile negative, forumul deține și un \"Sistem de semnalizare\", care poate fi folosit pentru o explicație mai detaliată a motivului pentru care comerciantul nu este demn de încredere- chiar dacă sistemul de Încredere pe piață este conceput pentru activitățile comerciale, utilizatorii forumului tind să ofere recenzii care cuprind și părerile lor personale despre alții, influențându-le, astfel, scorul. Astfel, utilizatorii interesați de a face afaceri cu cineva ar trebui să citească cu atenție recenziile primite de respectiva persoană, pentru a-și putea face o părere clară despre cel cu care dorește să colaboreze.Așa cum am spus deja, topicul nu este despre sistemele de incredere / semnalizare, ci despre importanța de a avea o reputație bună. Care, cu cât este mai mare, cu atât cresc și șansele unui utilizator de a perfecta tranzacții. Și aici, opusul este adevărat: o tentativă de înșelăciune sau o încălcare a contractului poate ruina reputația.În general, oamenii implicați în activități comerciale – nu contează dacă sunt cumpărători sau vânzători – își doresc să aibă parte de tranzacții simple și încheiate cu succes. Ideea de bază este aceea că, dacă o persoană are recomandări bune (recenzii, în acest caz), sunt șanse mici de a încerca să înșele. Din acest motiv, un comerciant interesat să vândă un produs va căuta un cumpărător care a primit recenzii bune (și care are, de asemenea, și un scor pozitiv de Încredere), care spun, de pildă, că respectivul plătește rapid. Un comerciant interesat să cumpere va căuta un vânzător care a primit recenzii bune, care spun că trimite produsele în conformitate cu ințelegerile stabilite, că produsele sale sunt livrate rapid, că ajung repede, că se prezintă în formă bună, sunt fără stricăciuni etc.O altă problemă des întâmpinată este următoarea: în general, dacă părțile nu au (ambele) o reputație bună, se pune următoarea întrebare: \"cine este cel care trimite primul (banii / produsul)?\". În principiu, cel cu reputație îi solicită celuilalt să facă prima mișcare, întrucât acesta nu poate dovedi că este de încredere. Dacă cel fără reputație nu dorește să-și asume riscul, afacearea pică (nu mai menționez și situația în care ambele părți au o reputație proastă). Această problemă are șanse mai mici de a fi întâlnită dacă ambele părți au reputație bună – cel mai probabil, în acest caz, niciuna dintre părți nu se va opune să facă prima mișcare.Reputația ne definește ca indivizi în societate și, în consecință, și în activitățile comerciale pe care le întreprindem.Persoanele oneste și comercianții ar trebui să fie foarte interesați să dovedească pe piața liberă că se poate avea încredere în ei, astfel încât să-și poate comercializa cu marfa cu ușurință și succes.Totuși, dacă respectivul comerciant este un nou membru al forumului, acesta ar trebui să facă niște pași mai întâi, pentru a câștiga încrederea altora în relațiile de afaceri. Reputația nu se construiește peste noapte, nici într-o lună. Este nevoie de timp pentru a-ți putea construi un nume (de utilizator), de a deveni cunoscut de alții și de a fi văzut ca fiind \"de încredere\". Dar, odată ce un comerciant își dezvoltă o reputație bună, aceasta îl certifică drept un comerciant de încredere.Există mai multe căi de a începe o carieră în comerțul de pe piața liberă. Poate, un membru nou, ar putea începe ca vânzător, trimițând mai întâi bunul și așteptând banii ulterior. Sau, în caz că este cumpărător, ar putea plăti în avans, așteptând apoi livrarea produsului. Indiferent de caz, comerciantul trebuie să îl analizeze bine pe cel cu care va încheia afacerea, să vadă daca are reputație bună, pentru a minimiza riscul de a fi înșelat. Dacă înțelegerea se încheie cu succes, atunci ea ar trebui  să fie urmată de alta și alta și așa, în timp, se vor construi și cariera în comerț și buna reputație.Ca notă de încheiere, BitcoinTalk este mult mai compolex în ceea ce privește comerțul. Pe lângă scorul de Încredere și recenzii, un comerciant poate lua în calcul, de asemenea, și rangul celui cu care dorește să facă afaceri, precum și meritele pe care acesta le are. Și nu se va uita doar la rang / merite, ci va lua toată imaginea ca pe un întreg, incluzând și scorul de Încredere. Dacă un tilizator are un rang mare și a câștigat multe merite în trecut, acestea ar trebui să fie semne care spun că un individ are bune intenții. Totuși, nu se întâmplă așa mereu. Dar, aceste aspecte împreună cu un scor pozitiv de Încredere arata o imagine de ansamblu, care spune că sunt șanse mici ca respectivul să încerce să înșele.Fiecare trebuie să-și facă temele, să efectueze o analiză amănunțită. Dar, țineți minte, pentru a fi de încredere trebuie să aveți o reputație bună. Și pentru a avea o reputație bună trebuie să dovediți (de multe ori) că onorați înțelegerile.Topicul este auto-moderat pentru evitarea spam-ului.",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5435641",
  "comments": []
}