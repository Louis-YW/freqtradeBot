{
  "id": "topic_5432036",
  "title": "Gencecikmen",
  "author": "Gencecikmen",
  "created_time": "December 27, 2022, 03:32:35 PM",
  "content": "Bir kaç yıl önce Japonya'da denenmeye başlayan haftada 4 gün çalışmanın, çalışanların performansını artırdığı ortaya çıkmış ve günümüzde özellikle Avrupa'da çeşitli ülkeler de hafta da 4 gün çalışmak üzerine çeşitli denemelere girişilmişti. Özellikle İngiltere'de büyük çaplı bir haftada 4 gün çalışmaya geçilmesi epey ses getirmişti dünyada. Ülkemiz de ise ilk adım bu senin yaz aylarında Nestle şirketinden gelmiş ve haftada 4,5 gün çalışma 2,5 gün ise tatil olarak çalışma vardiyalarına geçtiklerini bildirmişti. İkinci adım ise, Aksa Akrilik firmasından geldi. Akrilik Yönetim Kurulu Üyesi ve Genel Müdürü Cengiz Taş, \"3 ay süre ile haftada 4 gün mesai sistemini deneyerek iş dünyasına örnek olacağız. 1450 çalışanımızdan fazla mesai ücreti almayan yaklaşık 200 çalışanımıza uyarlanacak sistem sonrası sonuçları duyuracağız\" dedi. Umarım denemeler başarılı olur ve artar.Kaynak: https://www.gazeteduvar.com.tr/turkiyede-ilk-200-calisan-haftada-4-gun-mesai-yapacak-haber-1595707",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5432036",
  "comments": [
    {
      "author": "gospodin",
      "created_time": "December 27, 2022, 04:48:30 PM",
      "body": "şöyle söyleyeyim pandemi döneminde biz daha verimli çalıştık. haftada kimi zaman 3 kimi zaman da 4 gün çalıştık hem de ziplenmiş bir formatta ama daha verimliydik. şimdi yeri geliyor insanlar ellerinde boş boş telefonla vakit geçiriyor. tüm ülkede bu şekilde çalışma şekli olursa faydalı olur ya da mesai saatleri biraz kısılsa da iyi olur. keşke kalacak bu boş vakitte de insanlar kendilerini geliştirecek bir uğraş edinse ama imkansız.",
      "score": 0,
      "upvotes": 0,
      "downvotes": 0
    },
    {
      "author": "mandown",
      "created_time": "December 27, 2022, 05:18:15 PM",
      "body": "Devlet kurumlarında memurların yarısını ortadan kaldır sistem yine akşamaz.  Haftada 4 gün çalışma olayı aslında olabilir sonuçta yapılması gereken iş bellidir müşterilerle çok aktif değilde arka planda çalışılıyordur birçok sektör rahatlıkla evde çalışabilir durumda. Çağrı merkezleri vs gibi online hizmetlerinde işyerine ihtiyacı yok.Biz hak ettiğimiz maaşı almıyoruz ki O silinen bir iş günü acaba millete nasıl geçiririz diye düşünüyorlardır.",
      "score": 0,
      "upvotes": 0,
      "downvotes": 0
    },
    {
      "author": "ZekiBeyy",
      "created_time": "December 27, 2022, 05:51:29 PM",
      "body": "Üretim yapan işletmeler için bu durum çok zor görünüyor özel sektörde insanların çoğu hem 5,5-6 gün çalışıyor hemde günlük 10-12 saat ortalama ile çalışıyorlar. 4 gün çalışmak verimi arttırabilir görünüyor, bence öncelikle mesai saatlerinde düzenleme yapılabilir özelliklede kış döneminde. Bir çok işyeri saat 8-8.30 gibi mesaiye başlıyor kış aylarında özellikle orta ve ve batı bölgelerde aydınlanma saat 8-8.30 arası oluyor yani daha hava aydınlanmadan yollara düşülüyor yine hava karanlık olunca tekrar dönüş yoluna geçiliyor, kısaca sabah ve akşam 1’er saat bile kısılsa mevcut duruma göre pek bir değişiklik olmaz. Pandemi döneminde esnek çalışma bence çok daha verimli olmuştu.",
      "score": 0,
      "upvotes": 0,
      "downvotes": 0
    },
    {
      "author": "wolwoo",
      "created_time": "December 27, 2022, 06:21:48 PM",
      "body": "Uygulamanın ilk olarak kapitalizmin geliştiği yerlerde olması bana sanayi devrimini anımsattı. Sanayi devrimi başlangıcında da üretim var ama alıcı yoktu, sonradan çalışma saatleri kısaltılmış ve ücretlere zam yapılarak tüketici kitle oluşturulmuştu. 4 gün çalışmaya olumlu bakmakla birlikte, kendi isteğiyle fazla mesai yapanlara da karışılmamalı..bir de hizmetin aksatılmadan devamı adına extra vardiya eklenmesi işsizliğin azalmasına yardımcı olabilir.",
      "score": 0,
      "upvotes": 0,
      "downvotes": 0
    },
    {
      "author": "LGD2Business",
      "created_time": "December 28, 2022, 01:06:40 PM",
      "body": "Haftada 4 gün çalışmak değil asıl daha fazla çalışmak gerekiyor yoksa dünyadan hayli geride kalacağız. En basitinden marketler sabah 10da açılıp akşam 10da kapanıyor. Amerika'da çoğu 24 saat çalışıyor kalanları da sabah 6da açılıyor. Düşünün günün yarısında tüm ülkede marketler kapalı. Böyle mi ekonomi işleyecek? Akşam saat 5 oluyor mesai bitti diye millet evine gidiyor her yer kapalı. Devlet daireleri işleri düzgün bitiremiyor sonraki güne erteliyor. Mahkemeler desen aylar sonraya tarih veriyor. Hastaneler aynı şekilde randevular aylar sonrasına veriliyor. Ülkede daha çok çalışılması gerekirken herkes işten kaytarma derdinde. Mesai sisteminin baştan aşağı yenilenmesi lazım.",
      "score": 0,
      "upvotes": 0,
      "downvotes": 0
    },
    {
      "author": "SUPERSAIAN",
      "created_time": "December 28, 2022, 02:35:30 PM",
      "body": "Haftada 4 gün calışma denemelerinin ilk Avrupa başladığını duymuştum gibi geliyor, Japonların başlattığını bilmiyordum. Japonlar çalışma verimliliğine çok özen gösteren bir millet, ikinci dünya savaşından sonra büyük bir yıkımdan sonra hızlıca topardılar sanayilerini dünya ile rekabete getirecek seviyeye getirdiler. Nasıl çalışacaklarını biliyorlar, haftada dört gün çalışmak için çok ideal daha özenli çalışılır ve daha az hata yapma olasılığı kalır.",
      "score": 0,
      "upvotes": 0,
      "downvotes": 0
    },
    {
      "author": "Phoenix Anka",
      "created_time": "December 28, 2022, 03:47:52 PM",
      "body": "Güzel bir deneme. Türkiye’nin Avrupa ve dünya ülkelerini takip eden firmaları da barındırdığını görmek güzel oluyor. Haftada 4 gün çalışmadım ancak şundan eminim ki haftada 6-7 gün çalışmaktan yüzde 100 daha verimli olacağına eminim. İşçilerin mutlu olması çalışma saatiyle doğru orantılı.",
      "score": 0,
      "upvotes": 0,
      "downvotes": 0
    },
    {
      "author": "Pierre 2",
      "created_time": "December 28, 2022, 04:44:06 PM",
      "body": "Türkiye OECD standartlarının kat be kat üstünde işgücü çalıştıran bir ülke zaten. Bu yüzden 4 gün mesai çalışmalarının başlamış olması çok sevindirici. Bence çalıştıran şirket uzun vadede büyük bir talep görecektir, baya bir insan orada çalışmak isteyecektir. Umarım rakipleri de etkilenir de onlar bundan ilham alır. Önümüzdeki 10-20 sene içinde ben kamuda da kısa mesai uygulamalarının yaygınlaşacağını bekliyor ve umuyorum. Pazarları çalışmama anlayışı da yaygınlaşmalı bence ülkede.",
      "score": 0,
      "upvotes": 0,
      "downvotes": 0
    },
    {
      "author": "kriminall",
      "created_time": "December 28, 2022, 05:06:06 PM",
      "body": "Quote from: Pierre 2 on December 28, 2022, 04:44:06 PMTürkiye OECD standartlarının kat be kat üstünde işgücü çalıştıran bir ülke zaten. Bu yüzden 4 gün mesai çalışmalarının başlamış olması çok sevindirici. Bence çalıştıran şirket uzun vadede büyük bir talep görecektir, baya bir insan orada çalışmak isteyecektir. Umarım rakipleri de etkilenir de onlar bundan ilham alır. Önümüzdeki 10-20 sene içinde ben kamuda da kısa mesai uygulamalarının yaygınlaşacağını bekliyor ve umuyorum. Pazarları çalışmama anlayışı da yaygınlaşmalı bence ülkede.Kısa mesai için kamu 10-20 sene uygulamasından daha kısa zamanlar görebiliriz, eğer bir genel çalışma olursa Türkiye buna ayak uydurabilir, özel sektörde bunu başlatmaları gerçekten çok sevindirici, pazar günleri genel hizmet sektörleri dışındaki sektörlerin off olması daha güzel olur bence, Türkiye için biraz olsun nefes aldırır bu sistem bizleri, 4 gün çalış 3 gün istirahat çok iyi olur,",
      "score": 0,
      "upvotes": 0,
      "downvotes": 0
    },
    {
      "author": "eightdots",
      "created_time": "December 28, 2022, 05:39:18 PM",
      "body": "Çok zor biliyorum ama gerçekten gerekli bir durum. Özellikle pandemide bunun gerekliliğini çalışanlar anladı. Hem devletin kaynakları boşuna israf olmuyor hem de verimli çalışılabilir 4 gün olduğunda. Bazı meslek gruplarına bir şey diyemiyorum çünkü bu 4 gün çalışmayı istiyoruz ama 5 gün çalışmaya devam etme zorunluluğu olacak işlerde maddi olarak bir farkı da olması lazım. Ücret konusunda belirli bir standartı oturtmadan bu durumun gerçekleşmesi biraz zor. Farklı iki meslek grubunda benzer işleri yapan kişileri mesai saati olarak ayırmak zor. Ücretlerinde farklılık yapmak daha da zor. Mesela direkt kamuda çalışan herkes denilse istisna yapılmadan bunun düzenlemesi nasıl olacak. Çok çok teferrutlı bir iş gibi geliyor bunun düzenlemesi. Ama ister miyim isterim 4 gün çalışmak.",
      "score": 0,
      "upvotes": 0,
      "downvotes": 0
    },
    {
      "author": "Gencecikmen",
      "created_time": "December 28, 2022, 06:59:20 PM",
      "body": "Türkiye İsrafı Önleme Vakfı (TİSVA) Kurucusu ve Türkiye'de Mikrokredinin Öncüsü Prof. Dr. Aziz Akgül, \"Günümüz şartlarında tüm devletler tasarruf tedbirlerini birer birer açıklarken TİSVA olarak tüm dünyaya önerimiz, hepitalizm paradigmasında olduğu gibi haftada 4 gün, günde 6 saat çalışma modeline geçmeleridir.\" ifadesini kullandı.Kaynak: https://www.memurlar.net/haber/1051064/haftada-4-gun-calismayi-destekleyen-kurum-ve-sirketler-artiyor.html",
      "score": 0,
      "upvotes": 0,
      "downvotes": 0
    },
    {
      "author": "Ondekinecakabilirim",
      "created_time": "December 29, 2022, 10:43:12 AM",
      "body": "Denemeler daha bi çok yaygınlaşırsa çalışanlar bu şekil çalışma sitemini kullanan işletmeleri tercih eder. Ama daha bi çok yaygınlaşması gerekiyor uygulamanın. Şuan bebek adımlarını izliyoruz çünkü. Hakkında konuşmak için bile çok bi erken. Haftada iki gün iznin az geldiğini hissettiğim oluyor çoğu zaman. Üç gün izin daha bi çok dinlendirebilir. gospodin'in söylediklerine katılıyom. Dinlenen birey işe daha dinç gidebilir. Verimli bi çalışma oluşturabilir bu düzen uygulanırsa. Çünkü normal hayatımız ve iş hayatımızın arasında daha bi düzenli denge yaratabilir bu sistem. Ben bu düzende çalışmak isterdim. Tabiki karşı çıkmazdım. İşçilerden bu sisteme karşı çıkacak bi kişi de olmaz zaten. Bütün işçiler bu düzeni kabul eder. Ama işçilerin birleşip haklarını isteyemediği bi dünya düzeni var. Değişim kolay bi şekilde olmaz bu yüzden bana kalırsa.",
      "score": 0,
      "upvotes": 0,
      "downvotes": 0
    },
    {
      "author": "karabiber",
      "created_time": "January 04, 2023, 04:41:51 PM",
      "body": "Haftada 4 gün çalışmak her sektör için geçerli olmayacaktır tabikide. Sağlık ve sanayi sektörleri 3 belki 4 vardiya sistemi ile çalışıyor. Bence haftada 4 gün mesai yerine mesai saatlerini düşürüp 5 günde tutmakta fayda var. 45 saat yerine haftalık 30 saat çalışsak 5 gün için günde 6 saat verimli olabilirdi. Bu çalışma sistemine ayak uydurucak topluluk genellikle beyaz yakalar olacaktır. Ya da saatlik ve bölgeye göre ücret sistemine geçip minimum çalışma saati belirleyip isteyenin istediği kadar çalışması da sağlanabilir.",
      "score": 0,
      "upvotes": 0,
      "downvotes": 0
    },
    {
      "author": "W Jr.",
      "created_time": "January 05, 2023, 06:16:28 AM",
      "body": "Niyeti güzel, sonuçları muallak olacak çalışmadır kendileri.Haftada 4 gün çalıştıracaklar ve muhtemelen verimlilik düştüğü iddiasıyla bir daha bu sistemi denemeyecekler gibime geliyor.Yine de her kurumun en azından böyle bir denemeye gitmesi gerekiyor.Kamuda bir an önce böyle çalışmalar başlayabilir, kamuda işçi sayısı bunun için yeterli bana göre.İnsanlar artık insan olduğunun farkına vardırılmalı.",
      "score": 0,
      "upvotes": 0,
      "downvotes": 0
    },
    {
      "author": "verbakalim",
      "created_time": "January 17, 2023, 06:46:17 AM",
      "body": "Quote from: karabiber on January 04, 2023, 04:41:51 PMHaftada 4 gün çalışmak her sektör için geçerli olmayacaktır tabikide. Sağlık ve sanayi sektörleri 3 belki 4 vardiya sistemi ile çalışıyor. Bence haftada 4 gün mesai yerine mesai saatlerini düşürüp 5 günde tutmakta fayda var. 45 saat yerine haftalık 30 saat çalışsak 5 gün için günde 6 saat verimli olabilirdi. Bu çalışma sistemine ayak uydurucak topluluk genellikle beyaz yakalar olacaktır. Ya da saatlik ve bölgeye göre ücret sistemine geçip minimum çalışma saati belirleyip isteyenin istediği kadar çalışması da sağlanabilir. karabiber hocam. Sizin söylediğiniz gibi haftada 5 gün ve günde 6 saat çalıştık pandemide. Gayet güzel bir ortam oluştu. Servisler erken geldiğinden geliş gidiş saatleri diğer çalışanlar ile çakışmadığı için trafikte kaybedilen zaman azaldı. Gerçekten kurumların durumu incelenerek çalışma saatleri kısıtlanmalı. Ben gün içinde gerçekten 1 saatten az çalışıp günü sohbetle geçiriyorum.Evden çıkışım  sabah 7:30 akşam eve dönüşüm 18:30. Tam gün israf durumuna geçiyor.",
      "score": 0,
      "upvotes": 0,
      "downvotes": 0
    },
    {
      "author": "execijutiere",
      "created_time": "January 17, 2023, 11:01:40 AM",
      "body": "Türkiye de başarılı olacağını düşünmüyorum. Zaten yeteri kadar işsiz ve üniversiteden mezun olacak öğrenci var. Haftada 4 gün çalışmaya düşüreceğimize üniversitelerden verdiğimiz mezun sayısını azaltıp üniversiteleri daha eğitimli ve gelişmiş yerlere çevirdiğimiz takdirde bunlara zaten gerek kalmayacak. Her önüne gelen kolaylıkla üniversite mezunu olabiliyor artık. 2 yıllık bölüm okuduktan sonra dgs ıvır zıvırla mühendislik veya 4 yıllık bir meslek grubuna tamamlayabiliyor. Bunların önüne geçilmediği takdirde istiyorsan haftada çalışmayı 2 gün yap. Verim alamazsın.",
      "score": 0,
      "upvotes": 0,
      "downvotes": 0
    },
    {
      "author": "mandown",
      "created_time": "January 23, 2023, 05:11:05 PM",
      "body": "Bu şirkette çalışan bir tanıdığı olan varmı acaba bu durumun sonuçları nasil oldu. Şahsen çok etkilediğini düşünmüyorum bizdeki iş gücü aşırı kalitesiz.",
      "score": 0,
      "upvotes": 0,
      "downvotes": 0
    },
    {
      "author": "püsür",
      "created_time": "January 26, 2023, 04:47:34 PM",
      "body": "Benim şirkette neredeyse herkes kahvaltı yapıyor, en az 1 saat. 2-3 kere kahveye çıkılıyor, 1 saat ya da hatta 1,5 saat. Millet sabah uyanmak için gmail'ine falan bakıyor, gün içinde mola veriyor hürriyet vs okuyor, bu da en az 1 saat. Gerçekten günde en az 3 saat boş zaten. Bu belki dünyanın her yerinde aynıdır, bunun çözümü var mı ben bilmiyorum. İsterseniz 100 birim iş yapabilen adama 150 birim iş yükleyin, gene kahveye gidiyor gene hürriyet okuyor. Ben de yapıyorum tabi ki, o kadar işim yok çünkü. Yani kağıt üzerinde gerçekten verimli çalışılabilse 3 gün bile yetebilir ancak bu iş böyle gelmiş böyle gidiyor. 5 gün ofise gitmek ise çok gereksiz yoruyor, hele istanbul'da. 8 saat 5 gün yerine 10 saat 4 gün gerçekten daha mantıklı olabilir. 3 gün haftasonu yapabilen insan hem mental olarak hem fiziksel olarak daha iyi olur. Ayrıca uygun olan birimler için kesinlikle en az 1 gün hatta 2 gün home office yapılmalı, bu da verimi çok arttırıyor. Yani zaten herkes savsaklıyor, bari çalışanları mutlu edin de işten hemen kaçmasınlar.",
      "score": 0,
      "upvotes": 0,
      "downvotes": 0
    },
    {
      "author": "mandown",
      "created_time": "January 26, 2023, 05:04:42 PM",
      "body": "@püsür çalışırken zamanını satarsın aslında 8 saatini kimisi 400 liraya kimiside 900 liraya satıyor. Ne kadar maaş düşükse o kadar verimsizlik de olmuyor değil adamın çalışma şevki yok. Hele devlet kurumlarında nasıl olsa zaten memur olduk kafası var adamların umrunda değil. Ülkemizde bu durumun malesef arası yok gibi birşey.",
      "score": 0,
      "upvotes": 0,
      "downvotes": 0
    }
  ]
}