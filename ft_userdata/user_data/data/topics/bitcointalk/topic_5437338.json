{
  "id": "topic_5437338",
  "title": "EFS",
  "author": "EFS",
  "created_time": "January 30, 2023, 01:11:58 PM",
  "content": "Forum kuralları resmi şekilde listelenmediği için kullanıcılar raporlama konusunda hatalar yapabiliyor. Bu konuda hangi mesajların nasıl raporlanması gerektiğini örneklerle anlatmaya çalışacağım.Mesajlar nasıl raporlanır?Forumdaki her mesajın sağ alt bölümünde \"Report to moderator\" butonu vardır. Buna bastığınız zaman karşınıza çıkan sayfada \"Enter comment:\" bölümünden mesajı raporlama nedenini yazarak Submit dediğinizde mesajı raporlamış olursunuz.Bu bölümde ayrıca toplam kaç mesaj raporladığınız, kaçının iyi (good), kaçının kötü (bad) rapor olduğu ve kaçının henüz işleme alınmadığı (unhandled) bilgileri ve toplam doğru raporlama oranınız görünür. Belli bir raporlama sayısına ulaştıktan sonra \"Your report history\" köprüsü altında son raporlarınızın durumunu görebilirsiniz.Hangi mesajlar raporlanmalıdır?-Kopyala/yapıştır mesajlarForumda daha önceden yazılan bir mesajı bire bir kopyalamak ve internette bulunan bir metni kaynak göstermeden doğrudan kopyalamak ban sebebidir. Bu tarz mesajları raporlayabilirsiniz. Yorum bölümüne \"kopyala/yapıştır içerik / plagiarism\" diyerek asıl kaynağı göstermeniz bize kolaylık sağlayacaktır.-Üst üste yazılan mesajlarAynı konu içinde kısa aralıklarla üst üste mesaj atmak yasaktır. Alıntı yaparak birden çok kullanıcıya cevap veriyorsanız bunları tek mesajda toplamalısınız.-Olta (Phishing) mesajlarForumda paylaşılan linklerde phishing sayfasına yönlendirme varsa bu mesajları raporlayabilirsiniz. Halihazırda bu mesajları engelleyen botlar çalışıyor ancak sürekli yeni tekniklerle saldırılar olabildiği için bunlar bota eklenene kadar bu tarzda mesajlarla karşılaşma ihtimaliniz var. Linklere tıklamadan önce dikkatli olun ve asıl bağlantı noktasını kontrol edin.-Referans linkleriForumda referans linkleri paylaşmak yasaktır. Bu mesajları gördüğünüzde \"referans linki / ref spam\" şeklinde raporlayabilirsiniz.-DilencilikBitcoin veya başka bir coin adresi vererek coin toplamaya çalışmak yasaktır.-Tehdit içeren mesajlarÖlüm tehdidi veya fiziksel şiddet içerikli mesajları raporlayın. Bu mesajlar doğrudan ban sebebidir.-Konu dışı mesajlarBu konu çok geniş bir kavram ve net bir tanımı bulunmadığı için her raporu kendi içinde değerlendiriyoruz. Mesajınız konu başlığı ve içeriğine uygun olmalıdır. Ana konudan fazla sapan mesajlar silinebilir.-Güncel (Bump) mesajlarıÖzellikle Pazar Alanı bölümünde ilanın güncel olduğunu belirtmek için son mesajın üzerinden 24 saat geçtikten sonra güncellik belirten mesajlar atılabilir. Bu mesajların üstüne yeni mesaj yazıldığı zaman bunlar gereksiz duruma geleceği için silinir. Bu mesajları \"eski güncel mesajı / old bump\" şeklinde raporlayabilirsiniz.Hangi mesajlar raporlanmamalıdır?-Dolandırıcılık mesajlarıForumda dolandırıcılık faaliyetleri modere edilmez. Tüm ilanların kontrol edilip yönetim tarafından onaylanması mümkün olmadığından insanların sahte bir güven duygusu hissetmesini istemiyoruz. Bir satış ilanının dolandırıcılık olduğundan şüpheleniyorsanız bu mesajı raporlamak yerine trust sistemini kullanarak üyeye negative trust verebilirsiniz.-Yanlış bilgi içeren mesajlarKasıtlı veya bilmeden yazılmış yanlış bilgi içeren mesajları raporlamayın. Bir mesajın olgusal durumunu kontrol etmek yönetimin görevi değildir. Kullanıcılar forumda okudukları mesajları kesin doğru kabul etmemelidir.-Küfürlü mesajlarBir mesaj sadece argo veya küfür içerdiği için silinmez. Ancak başka nedenlerden dolayı (tehdit, konu dışı cevap vb.) silinebilir.-Çok eski mesajlarÖzel durumlar dışında güncelliğini yitirmiş mesajları raporlamayın.",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5437338",
  "comments": [
    {
      "author": "EFS",
      "created_time": "January 30, 2023, 01:12:47 PMLast edit: February 01, 2023, 04:32:57 PM by EFS",
      "body": "2. mesajı daha sonra kullanmak üzere ayırıyorum.Yanlış kategoriye açılan başlıklar ve bariz spam postları raporlanmalıdır. Onları özellikle belirtme gereği duymadım.",
      "score": 0,
      "upvotes": 0,
      "downvotes": 0
    },
    {
      "author": "mandown",
      "created_time": "January 30, 2023, 02:33:14 PM",
      "body": "@EFS Ben sık sık reporlamayı kullanan biriyim üyeler birbirleri ile argo konuştuğu dönemler oldu ve bu üye banlandığında vb durumda o mesaj forumda kalıcı olarak duruyor ve pek hoş görülmüyor barışsalar bile o mesajı silemiyorlar. Bana göre küfürde silineiblmeli veya o küfür içeriği kaldırılmalı bilemiyorum küfür konusunda birşeyler yapılması gerektiğini düşünüyorum.",
      "score": 0,
      "upvotes": 0,
      "downvotes": 0
    },
    {
      "author": "Mustang Shelby",
      "created_time": "January 30, 2023, 05:26:24 PM",
      "body": "Çok güzel bir bilgilendirme mesajı olmuş, elinize sağlık. Merak ettiğim bir husus var. Diyelim ki bir mesajı raporladık ve bu raporlamadan sonra bu mesajın raporlamayı gerektirmediğini fark ettik. Biz iptal edebiliyormuyuz veya bir şey yapmamıza gerek olmadan siz iptal ediyor musunuz acaba?Ayrıca bu raporlamanın art niyetli kullanımı var mı? Birisi gıcık olduğu bir kullanıcı için sürekli raporlama yapınca o kişiye uyarı gibi bir yaptırım oluyor mu? Teşekkürler.",
      "score": 0,
      "upvotes": 0,
      "downvotes": 0
    },
    {
      "author": "EFS",
      "created_time": "January 30, 2023, 05:46:50 PM",
      "body": "Quote from: mandown on January 30, 2023, 02:33:14 PM@EFS Ben sık sık reporlamayı kullanan biriyim üyeler birbirleri ile argo konuştuğu dönemler oldu ve bu üye banlandığında vb durumda o mesaj forumda kalıcı olarak duruyor ve pek hoş görülmüyor barışsalar bile o mesajı silemiyorlar. Bana göre küfürde silineiblmeli veya o küfür içeriği kaldırılmalı bilemiyorum küfür konusunda birşeyler yapılması gerektiğini düşünüyorum.Bu konuda her raporu kendi içinde değerlendirmek gerekir. Başlıkta daha genel tanımlamalar yapmaya çalıştım.Quote from: Mustang Shelby on January 30, 2023, 05:26:24 PMÇok güzel bir bilgilendirme mesajı olmuş, elinize sağlık. Merak ettiğim bir husus var. Diyelim ki bir mesajı raporladık ve bu raporlamadan sonra bu mesajın raporlamayı gerektirmediğini fark ettik. Biz iptal edebiliyormuyuz veya bir şey yapmamıza gerek olmadan siz iptal ediyor musunuz acaba?Ayrıca bu raporlamanın art niyetli kullanımı var mı? Birisi gıcık olduğu bir kullanıcı için sürekli raporlama yapınca o kişiye uyarı gibi bir yaptırım oluyor mu? Teşekkürler. Submit tuşuna bastıktan sonra gönderdiğiniz raporu geri alamıyorsunuz. Raporunuz hatalıysa Bad Report alabilirsiniz ancak bunu dert etmeyin. Raporlama oranınızın bir önemi yok. İyi rapor oranı %50'nin üstünde olan herkes forumun temiz kalmasına büyük katkı veriyor demektir.",
      "score": 0,
      "upvotes": 0,
      "downvotes": 0
    },
    {
      "author": "wolwoo",
      "created_time": "January 30, 2023, 06:04:37 PM",
      "body": "QuoteYou have reported 16 posts with 69% accuracy. Do not worry about your accuracy too much; one accurate report is worth many inaccurate reports.fena sayılmaz   fazla kullanmıyorum umarım gerek de kalmaz",
      "score": 0,
      "upvotes": 0,
      "downvotes": 0
    },
    {
      "author": "meser#",
      "created_time": "January 30, 2023, 08:58:17 PM",
      "body": "Quote from: wolwoo on January 30, 2023, 06:04:37 PMQuoteYou have reported 16 posts with 69% accuracy. Do not worry about your accuracy too much; one accurate report is worth many inaccurate reports.fena sayılmaz   fazla kullanmıyorum umarım gerek de kalmaz QuoteYou have reported 41 posts with 93% accuracy (38 good, 3 bad, 0 unhandled).Bizde ekleyelim bakalım kendi istatistiğimizi  Forumun huzurunun sağlanabilmesinde yönetim kadrosuna yardımcı olmalıyız. Tabi bu raporlamayı yaparken olabildiğince detaya inerek moderatörümüzün işini kolaylaştırmalıyızda. 41 içeriğin hiç yoktan 30 tanesini referans link paylaşanları raporlayarak yapmışımdır diye tahmin ediyorum. Bunlarda hep buraya üye olup direk ilk mesajdan kendi sitelerinin reklamını yapmaya çalışan kişiler oluyor. Hele bazıları buradan backlink kasmaya çalışmak için güzel senaryolar uyduruyordu.",
      "score": 0,
      "upvotes": 0,
      "downvotes": 0
    },
    {
      "author": "eightdots",
      "created_time": "January 31, 2023, 08:22:18 AM",
      "body": "Bazı şeylerin kendiliğinden düzelmesini beklemek gibi bir yanlışımız var. Halbuki birçok alanda elimizde imkan varken hep başkaları düzeltir zaten diyip sıyrılıyoruz. Burada vakit geçiriyorsam ve her zaman iyi olmasını istiyorsam bu raporlamalara ben de dikkat edicem. Söylenildiği gibi direkt olarak reklam yapıp, güzelleme yapıp gidenleri görüyorum bundan sonra kayıtsız kalmam.Tartışmalar elbette olacaktır ama belirli bir seviyeyi aştığında o kişiler aralarındakini çözmeden konuya cevap yazmaktan kaçınıyorum. Yoksay seçeneğini de kullanmadığım için her yazılanı görüyorum. Küfür vs. geldiğimden beri hiç denk gelmedim, böyle de devam eder umarım. Yanımızda oturan insanları bile değiştirmek bu kadar zorken klavye başında birileriyle tartışıp değişeceğini ummayı zaman kaybı olarak görüyorum. Bilgilendirme için teşekkürler.",
      "score": 0,
      "upvotes": 0,
      "downvotes": 0
    },
    {
      "author": "execijutiere",
      "created_time": "January 31, 2023, 08:28:55 AM",
      "body": "Quote You have reported 3 posts with 100% accuracy.Ben çok kullanmıyorum bu özelliği. Fakat şimdi istatistiğime baktım ve böyle bir sonuç gördüm",
      "score": 0,
      "upvotes": 0,
      "downvotes": 0
    },
    {
      "author": "mandown",
      "created_time": "January 31, 2023, 09:56:46 AM",
      "body": "QuoteYou have reported 77 posts with 98% accuracy (74 good, 2 bad, 1 unhandled).Rekor şimdilik bende görünüyor QuoteTotal time logged in: 185 days, 8 hours and 16 minutes.Aynı şekilde forumda ciddi anlamda vakit geçiriyorum.",
      "score": 0,
      "upvotes": 0,
      "downvotes": 0
    },
    {
      "author": "bobita",
      "created_time": "January 31, 2023, 11:40:48 AM",
      "body": "Açıkçası çok eskiden yapıp şu anda hatırlamadığım istisnai bir şey yoksa raporlamayı hiç kullanmadım, bunun temel nedenlerinden birisi \"aslında forumun içinde ve gayet erişilebilir şekilde olsa da\" bazı durumlarda tam olarak neyin rapor, neyin trust konusuna girdiğinden emin olamamamdı. Bu nedenle yeni bir bilgi olmasa da bu başlık bence çok değerli olmuş ve üste tutturulmalı.Şu an en azından bizim bölgede asayiş berkemal olsa da, yeni üye veya üyelik satın almış manyağın birisi zort diye dadanıp herkesin ağzının tadını bozabiliyor, geçmişte çok yaşadık.",
      "score": 0,
      "upvotes": 0,
      "downvotes": 0
    },
    {
      "author": "Gencecikmen",
      "created_time": "February 20, 2023, 11:26:24 AM",
      "body": "Bazen bazı trol hesaplar gelip foruma salça olsa da, forumun genel kalitesi çok yüksek. Zaten bu hesaplar çokta aradıklarını bulamıyorlar galiba. Kısa süre içinde yok olup gidiyorlar. O yüzden ben bu zamana kadar sadece 1 kez kullanmışım. \"You have reported 1 posts with 100% accuracy. Do not worry about your accuracy too much; one accurate report is worth many inaccurate reports.\"",
      "score": 0,
      "upvotes": 0,
      "downvotes": 0
    },
    {
      "author": "gospodin",
      "created_time": "February 20, 2023, 06:36:12 PM",
      "body": "eskiden elimden geldiğince raporlama yapmaya çalışıyordum. yerli, yabancı boktan ne bulursam ispikçi yavşak gibi dolaşıyordum ama sonra vazgeçtim. tabii bunda forumda aktif olma süremin azalması da etkili oldu ne bileyim insan bazı şeylerden sonra uğraşmamak gerektiğini düşünüyor. genelde refli linkleri yakaladığımı hatırlıyorum. bunun dışında konu ile alakası olmayan postları da raporluyordum. ben de dahil bazen çok saçmalıyoruz.",
      "score": 0,
      "upvotes": 0,
      "downvotes": 0
    },
    {
      "author": "Pierre 2",
      "created_time": "March 03, 2023, 11:10:47 AM",
      "body": "Oltalama yani phishing mesajlar ne yazık ki tüm internet ortamında çok yaygın oluyor. Bitcointalk ta çok sık görmüyoruz muhtemelen hızlı şikayet ve hemen ban ile müdahale olduğu için. Elinize sağlık. Ben en çok bot mesajlardan rahatsız oluyorum. Hani Google translate ten çevirdiği aşırı derecede belli olan bir mesajla geliyorlar üstüne ref link falan vererek ilgi toplamaya çalışıyorlar. Hayır bot oldukları da kilometrelerce öteden belli kimse de düşmüyor buna. Keşke olmasa.",
      "score": 0,
      "upvotes": 0,
      "downvotes": 0
    },
    {
      "author": "EFS",
      "created_time": "April 10, 2023, 11:52:51 PM",
      "body": "Ben buradaki rehberde çok eski mesajların raporlanmaması gerektiğini yazmıştım. Artık 6 aydan eski mesajları raporlamaya çalıştığınız zaman ufak bir uyarı notu çıkıyor.",
      "score": 0,
      "upvotes": 0,
      "downvotes": 0
    },
    {
      "author": "gospodin",
      "created_time": "April 11, 2023, 03:57:45 PM",
      "body": "QuoteBen buradaki rehberde çok eski mesajların raporlanmaması gerektiğini yazmıştım. Artık 6 aydan eski mesajları raporlamaya çalıştığınız zaman ufak bir uyarı notu çıkıyor.bunun bir sebebi var mı hocam? 5 seneyi anlarım da 6 ay çok da eski bir süre değil. ben konu ile alakası olmayan bir mesajı yazıların arasında görmek istemem mesela. çok mu iş yükü oluyor?",
      "score": 0,
      "upvotes": 0,
      "downvotes": 0
    },
    {
      "author": "EFS",
      "created_time": "April 11, 2023, 07:22:40 PM",
      "body": "Quote from: gospodin on April 11, 2023, 03:57:45 PMbunun bir sebebi var mı hocam? 5 seneyi anlarım da 6 ay çok da eski bir süre değil. ben konu ile alakası olmayan bir mesajı yazıların arasında görmek istemem mesela. çok mu iş yükü oluyor?5 sene önce yazılmış ve muhtemelen artık kimsenin okumayacağı bir mesajı sırf iyi rapor sayısı artsın diye raporlamak için eski konulara tek tek bakıp yüzlerce rapor gönderenler var. Bu durum hem rapor listesinde gereksiz şişkinlik oluşturuyor hem de pratikte bunun kimseye bir faydası olmuyor. Bunun yarattığı bir diğer olumsuzluk da daha önemli raporlarda geç aksiyon alınmasına neden olmasıdır.",
      "score": 0,
      "upvotes": 0,
      "downvotes": 0
    }
  ]
}