{
  "id": "topic_5401078",
  "title": "merticinak",
  "author": "merticinak",
  "created_time": "June 02, 2022, 07:44:19 AM",
  "content": "Bitcoin (BTC) Teknik AnaliziKripto para piyasaları güne pek iyi başlamayarak yaklaşık yüzde 5 düşüşle 1.23 trilyon dolardan giriş yaptı. Bununla birlikte lider kripto Bitcoin (BTC) 30.000 dolar üzerinde tutunmayı başaramayarak 31.900 dolar bandından hızlı bir şekilde 29.350 dolar seviyesine kadar geriledi. Bu anlık düşüş üzerinden yukarı yönlü bir düzeltme yaparak yeniden toplarlanan lider kripto, analizimizin yazımı itibarıyla 29.975 dolardan alıcı buluyor. Lider kripto Bitcoin (BTC), 30.00 bandını aştıktan sonra yükseldiği 32.000 dolar bandında tutunamadı ve 32.400 dolarlık direnç seviyesini geçemediği için aşağı yönlü bir kırılım yaşadı. Fiyat şu anda 30.000 dolar seviyesinin ve 100 saatlik basit hareketli ortalamanın altında işlem görüyor.BTC/USD paritesinin saatlik grafiğine baktığımızda ise 31.750 dolara yakın destekle önemli bir yükseliş trendi çizgisinin altında bir kırılma olduğunu görüyoruz. Parite 29.450 dolar ve 29.400 dolar destek seviyelerini kırarsa düşüş uzun vadeli olabilir. Bununla birlikte DailyFX stratejisti Nicholas Cawley bu düşüşü, “Teknik görünüm en iyi ihtimalle tarafsız. Herhangi bir yükseliş görünümü onaylanmadan önce Bitcoin’in gerçekten 40 bin doların üzerinde işlem görmesi gerekiyor” şeklinde yorumladı.Bitcoin (BTC) haftaya başlamak için mini bir ralli düzenledi ve Salı günü üç haftanın en yüksek seviyesi olan 32.359 dolara yükseldi. Piyasalar ise özellikle altcoin’lerin yukarı doğru ivme kazanabileceği umudu ile hareket etti. Daha da önemlisi, BTC/USD paritesinin saatlik grafiğinde 31.750 dolara yakın destekle önemli bir yükseliş trendi çizgisinin altında bir kırılma oldu. Bununla birlikte yukarı yönde bir ani direnç, 30.000 dolar seviyesine yakın konumda. Bir sonraki önemli dirençler ise 30.400 dolar ile 100 saatlik hareketli ortalamaya yakın. Yakın zamanda 30.400 dolarlık direnç seviyesinin üzerinde yaşanabilecek yukarı yönlü net bir hareket, yukarı yönlü artışların ilk sinyalleri olabilir.Bitcoin’de (BTC) Yaşanan Düşüş Sürer mi?Bitcoin çok kısa bir süre içerisinde yaklaşık olarak yüzde 9’luk bir kayıp yaşadı. Bu düşüş sonrası Bitcoin yeniden 30.400 dolarlık direnç bölgesini geçmez ise fiyat aşağı yönlü bir alışkanlık edinebilir. Diğer taraftan aşağı yönlü direnç seviyesi ise 29.250 dolarlık önemli bir seviyede bulunuyor. Bu direncin de kırılması durumunda boğaların eli daha da güçsüzleşeceğinden 28.250 dolarlık destek bölgesi üzücü bir şekilde yeniden test edilebilir.Kaynak:BTCHaber",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5401078",
  "comments": [
    {
      "author": "trendcoin",
      "created_time": "June 11, 2022, 09:14:45 AM",
      "body": "toplulukların mevcut psikolojik durumunu matematiksel verilere dayanarak ölçmek/değerlendirmek ve geçmiş patternlerden/döngülerden yararlanıp geleceğe yönelik güçlü tahminler oluşturmak kahve falcılığı değil ama bu teknik analiz muhabbeti twitter sayesinde öyle bir noktaya doğru geldi ki kahve falcılığına rahmet okutacak durumdayız. maalesef twitter'da acayip acayip hesaplar ellerindeki malı shillemek için her türlü şaklabanlığı yapabiliyor. bir de konuda (haberde) bahsi geçen değerlendirmelere bakın, nerelerden ya da nerelerinden belirledikleri belli olmayan destek ve direnç seviyeleri üzerinden birtakım ezber kalıplara dayalı cümleciklerden başka bir şey göremiyorsunuz. konuyu açan arkadaş üzerine alınmasın ama haberdeki değerlendirmeler gerçekten çok kötü ve teknik analiz olarak değerlendirilmekten çok uzaklar...",
      "score": 0,
      "upvotes": 0,
      "downvotes": 0
    }
  ]
}