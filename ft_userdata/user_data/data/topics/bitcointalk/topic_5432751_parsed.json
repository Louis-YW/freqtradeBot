{
  "id": "topic_5432751",
  "title": "sokani",
  "author": "sokani",
  "created_time": "January 02, 2023, 04:59:15 PMLast edit: January 03, 2023, 07:48:52 AM by sokani",
  "content": "QuoteThe Independent National Electoral Commission (INEC) says visibly underage persons who attempt to vote during the 2023 elections will be arrested. Festus Okoye, INEC national commissioner for information and voter education, said this on Monday during an interview on ‘The Morning Show’, a programme by Arise Television. Okoye said in an effort to address issues around underage registration, INEC has summoned all its officers in areas where underage registrations were recorded.As we dey gear up for the 2023 elections wey go kickstart with the presidential election on 25th february 2023, na him INEC national chairman for information and voter education Fetus Okoye, don come out come talk say any underage person wey come out come vote, dem go arrest such persons. Well...  I like as dem they loud as to our hearing and I know say na naija we dey and there's still going to be defaulters and we know say na for northern part of naija na im this underage voters registration dey common, but INEC go fit really persecute this persons? Also, INEC say dem get 93.5 registered voters and dem go publish the list on 16 January before the election go start... Wetin una think concerning making the registered voters list public?QuoteThe parents will also be arrested for aiding and abetting such a venture.This one go dey hard to carry out ooo...  As most of the underage voters wey be Almajiri with no parent, wey dey street dey beg with plates... how dem want take arrest the parent? Abi dem just dey talk am so that parents and guardians go advise their wards?Source: https://www.thecable.ng/visibly-underage-persons-who-attempt-to-vote-will-be-arrested-says-inec/amp",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5432751",
  "comments": [
    {
      "author": "Dzwaafu11",
      "created_time": "January 02, 2023, 06:59:53 PM",
      "body": "To me how deh go talk say any underage voter they go arrest am how they go take arrest like some villages.These wey election don deh come na him INEC deh come with new New rules and regulations some people wey no get parent nko or some people wey no dey vote for there area make they just forget about that underage of something make they allowed everybody to vote for there choice..If they want to do for some places na war go start because no parent go allowed police or any other uniform person con carry him pikin for him presence definitely people go fight be that na",
      "score": 0,
      "upvotes": 0,
      "downvotes": 0
    },
    {
      "author": "Frankolala",
      "created_time": "January 02, 2023, 08:10:05 PM",
      "body": "Senior man all these mata na super story,how INEC won take arrest these under age them,it's impossible. INEC just dey talk make e be say them do their work and sanitize people but all nowhere e go reach bcos INEC self dey collect bribe.Who won arrest them,shey na the P.O for polling unit,wey be corper na e won tell police or the security officer wet dey attached to him unit to arrest under age wet their Godfather dey there ?Abi na S.P.O wey dey in charge of the ward,wey be say politicians son already give am block to lock up on anything wey dey happen for there so that make things go as planned. Na collation officer won also arrest,wey dey busy dey think how e go do e work well with mago,mago make e be say all the result rhyme after e don collect mega. All these na the problem for Naija,e easy to talk but had to do.",
      "score": 0,
      "upvotes": 0,
      "downvotes": 0
    },
    {
      "author": "Davidvictorson",
      "created_time": "January 03, 2023, 07:15:56 AM",
      "body": "Quote from: Frankolala on January 02, 2023, 08:10:05 PM~snip~My broda this INEC sef and their leadership they carry talk well well. Even the olopa wey dem dey post to all those polling units nor get power to do anything. Rigging go dey go on for their front dem nor fit get power to talk because dem sabi say them go collect wotowoto. Abi na soldiers dem wan use take arrest underage voters? Anyways, me I believe say dem talk this thing so that the international community and external observers go feel say these people get small sense but dem nor fit fool us.",
      "score": 0,
      "upvotes": 0,
      "downvotes": 0
    },
    {
      "author": "CryptopreneurBrainboss",
      "created_time": "January 03, 2023, 07:51:26 AM",
      "body": "Quote from: sokani on January 02, 2023, 04:59:15 PMThe Independent National Electoral Commission (INEC) says visibly underage persons who attempt to vote during the 2023 elections will be arrested. Festus Okoye, INEC national commissioner for information and voter education, said this on Monday during an interview on ‘The Morning Show’, a programme by Arise Television. Okoye said in an effort to address issues around underage registration, INEC has summoned all its officers in areas where underage registrations were recorded.Dem wan tell us another story again like no be wetin dem dey talk right from day one, still you dun here say dem do any mass arrests even as we dey get update say underage voting dey ongoing in specific location nothing dey still happen. All this one na political talk so dem fit use hold any of their opponent wey no correspond to their desires. Underage voting na very serious issue for Nigeria election and no be wetin we go fit combat by putting out useless threat like arrest wey we Nigerians no dey fear again. We need to put better process for ground wey go help address the issue.Firstly the body wey dey handle election gas no dey corrupt as if they're corrupt then we can't achieved anything. Then better electronical steps need dey in place to make sure those registering aren't underage. We get banks maybe we using banks to issue this forms to their customers could help since you must be up to 18years before you're allowed to own a bank account or better biometric procedure gas dey deployed. you dey see all this manual registration wey we dey do na him dey cause must of the problem like underage voting etc.",
      "score": 0,
      "upvotes": 0,
      "downvotes": 0
    },
    {
      "author": "sokani",
      "created_time": "January 03, 2023, 08:39:01 AM",
      "body": "Quote from: Dzwaafu11 on January 02, 2023, 06:59:53 PMsome people wey no dey vote for there area make they just forget about that underage of something make they allowed everybody to vote for there choice..Bro... I no really understand your statement here. You dey talk say make dem allow underage voters to vote? INEC no go allow underage voters to vote because these set persons no really know what it means to vote, even in civilized nations you must be 18 and above to vote.Quote from: CryptopreneurBrainboss on January 03, 2023, 07:51:26 AMDem wan tell us another story again like no be wetin dem dey talk right from day one, still you dun here say dem do any mass arrests even as we dey get update say underage voting dey ongoing in specific location nothing dey still happen. All this one na political talk so dem fit use hold any of their opponent wey no correspond to their desires. Underage voting na very serious issue for Nigeria election and no be wetin we go fit combat by putting out useless threat like arrest wey we Nigerians no dey fear again. We need to put better process for ground wey go help address the issue.Firstly the body wey dey handle election gas no dey corrupt as if they're corrupt then we can't achieved anything. Then better electronical steps need dey in place to make sure those registering aren't underage. We get banks maybe we using banks to issue this forms to their customers could help since you must be up to 18years before you're allowed to own a bank account or better biometric procedure gas dey deployed. you dey see all this manual registration wey we dey do na him dey cause must of the problem like underage voting etc. Oga Brainboss you don raise valid suggestions wey really make sense. The idea make voters get some kind of forms from banks or BVN print out to be eligible to register for the INEC election, in my own opinion e good but e go reduce the numbers of voters because no be everybody wey get bank accounts for this country. Some of our mama, papa, grand mama and grand papa wey dey villages no get bank accounts, so e go be a problem.Quote from: Frankolala on January 02, 2023, 08:10:05 PMAbi na S.P.O wey dey in charge of the ward,wey be say politicians son already give am block to lock up on anything wey dey happen for there so that make things go as planned. Na collation officer won also arrest,wey dey busy dey think how e go do e work well with mago,mago make e be say all the result rhyme after e don collect mega. All these na the problem for Naija,e easy to talk but had to do.Quote from: Davidvictorson on January 03, 2023, 07:15:56 AMMy broda this INEC sef and their leadership they carry talk well well. Even the olopa wey dem dey post to all those polling units nor get power to do anything. Rigging go dey go on for their front dem nor fit get power to talk because dem sabi say them go collect wotowoto. Abi na soldiers dem wan use take arrest underage voters? Anyways, me I believe say dem talk this thing so that the international community and external observers go feel say these people get small sense but dem nor fit fool us.Corruption na one serious issue for we country, everybody wan collect him own share of the national cake.",
      "score": 0,
      "upvotes": 0,
      "downvotes": 0
    },
    {
      "author": "Agbe",
      "created_time": "January 03, 2023, 03:47:14 PM",
      "body": "Quote from: sokani on January 02, 2023, 04:59:15 PMDi picture u si na which region children e dey there? no bi di northern region? Under age voting go still happen r di north whether we like it or not, in 2015, a Commissioner of police was burnt to dead with his family bcuz im bin again di under age voting in di north. So dis law wey dem dey tok, na onli 4 di West, East and di South. Dis tok na just to make pple believe sae dem dey do work. INEC at di north has been instructed to do everything 4 Atikowa 2 win. Bt di tin go shock dem dis time. We go run am as tilapia way, everyone go hear di scores. Obi go carry am",
      "score": 0,
      "upvotes": 0,
      "downvotes": 0
    },
    {
      "author": "Marykeller",
      "created_time": "January 03, 2023, 06:35:17 PM",
      "body": "Underage voting don d happen all this years, I no know why INEC come d sound like sae this year election go be different from other election periods. Anyway all eyes are them this time around. Make we see how em go be at the end. We Nigerians we already know region wey d practice underage voting. When I first hear the news, I begin d laugh cos I know how em d be for North when it comes to elections. Underage voting no go d easy this time cos the major top political aspirants of the North d involved  and you go find them for all the political parties(PDP, APC, and LP) and you know what? em no go d easy cos none of them go accept am for the favor of the other.",
      "score": 0,
      "upvotes": 0,
      "downvotes": 0
    },
    {
      "author": "uchegod-21",
      "created_time": "January 03, 2023, 07:04:40 PM",
      "body": "E go hard to fit implement wetin you yarn for op. You know why?Na because plenty people wey dey do the underage voting na from the Northern ruling class. If you arrest them, just one call dem don release them.Apart from this one I yarn for up. If you check Naija law sef, e be like under age no dey appear for court apart from the case of murder.So, how dem go use prosecute the underage voters?",
      "score": 0,
      "upvotes": 0,
      "downvotes": 0
    },
    {
      "author": "sokani",
      "created_time": "January 04, 2023, 12:42:42 PM",
      "body": "Quote from: Agbe on January 03, 2023, 03:47:14 PMDis tok na just to make pple believe sae dem dey do work. INEC at di north has been instructed to do everything 4 Atikowa 2 win. Bt di tin go shock dem dis time. We go run am as tilapia way, everyone go hear di scores. Obi go carry amNa our prayers be that ooo, make the best candidate win. We never recover from Buhari led administration, we no want suffer for another 8years. Quote from: Marykeller on January 03, 2023, 06:35:17 PMUnderage voting don d happen all this years, I no know why INEC come d sound like sae this year election go be different from other election periods. Anyway all eyes are them this time around. Make we see how em go be at the end. We Nigerians we already know region wey d practice underage voting. When I first hear the news, I begin d laugh cos I know how em d be for North when it comes to elections. Underage voting no go d easy this time cos the major top political aspirants of the North d involved  and you go find them for all the political parties(PDP, APC, and LP) and you know what? em no go d easy cos none of them go accept am for the favor of the other. Many eyes dey and e get some elder statesmen wey don secretly endorse some candidates wey no be from north and them too go do all it takes to make sure say their candidate win. I just hope say we go get a free and fair election, las las make the people's choice win.Quote from: uchegod-21 on January 03, 2023, 07:04:40 PME go hard to fit implement wetin you yarn for op. You know why?Na because plenty people wey dey do the underage voting na from the Northern ruling class. If you arrest them, just one call dem don release them.Apart from this one I yarn for up. If you check Naija law sef, e be like under age no dey appear for court apart from the case of murder.So, how dem go use prosecute the underage voters?I no really no if juvenile no dey appear for court for naija, I think it's something I need to find out. But we get juvenile prison and persons wey dey less than 18 wey default the law dey still face the law. But na naija we dey and na the north dey run de show for this country. Just as you yarn one phone call dem go release them.",
      "score": 0,
      "upvotes": 0,
      "downvotes": 0
    },
    {
      "author": "Sexylizzy2813",
      "created_time": "January 04, 2023, 03:09:01 PM",
      "body": "This matter wey dy like this no be today e start nah, my question nah, why e be say nah only the northern side this thing dy common? E be like say na circle we just dy run round becos another election we go still hear the same thing but no action. Some times I dy ask myself if this election nah real something or them dy carry am joke with us.If we decide not to come out for this election with our PVC wetin go happen? How them wan take play with the counting of voters if nobody com vote? Well nah God go help us.",
      "score": 0,
      "upvotes": 0,
      "downvotes": 0
    },
    {
      "author": "Coyster",
      "created_time": "January 04, 2023, 04:44:47 PM",
      "body": "The wahala of underage voting starts from the registration of underage voters, na from there INEC suppose begin tackle the matter, no be only on election day them suppose they find underage voters to arrest, them suppose don issue this warning to both 'prospective' underage voters and to their officials even before registration of PVC's start. E go they difficult to completely eradicate underage voting for Naija, but we suppose fight am, come reduce am to the minimum; and INEC suppose start with their officials wey they register underage voters/allow underage people to vote; everything still boils down to corruption, that is the where most of our problems stem from, me i believe say if corruption fit reduce for every sector in Nigeria, the country to better. Make we see how things go pan out after they make the voters list public and on the election day proper, if them go fit quell underage matter, then the higher the chance of the best candidate winning.",
      "score": 0,
      "upvotes": 0,
      "downvotes": 0
    },
    {
      "author": "Lida93",
      "created_time": "January 04, 2023, 06:57:08 PM",
      "body": "Why the INEC officials go allow com dey do the underage registration at di first place sef, if I wan tlk my mind then I go say na to first arrest the INEC officials wey work for those places dem wey dis underage registration happened, so dem go serv as scape goat (deterrent) to other in the future. Na the only strong decision wey INEC need start wit to show say dem really stand against all this underage registration and other corrupt matas wey go wan cause katakata for we electoral process dem. Or abi di INEC officials wan say dem no see say d children never reach 18+ bfor dem still register dem? Arresting the children and their parents alone dey show INEC dey exempt their officials wey also act unprofessional in their duty by registering underage children Dem.For this country we don tire for audio talk talk make dem every institutions dem take beta actions wer necessari na di only wey tins go go well for we country.",
      "score": 0,
      "upvotes": 0,
      "downvotes": 0
    },
    {
      "author": "sokani",
      "created_time": "January 04, 2023, 08:26:42 PM",
      "body": "Quote from: Sexylizzy2813 on January 04, 2023, 03:09:01 PMmy question nah, why e be say nah only the northern side this thing dy common? If we decide not to come out for this election with our PVC wetin go happen? I think the major cause of the large number of street kids for this part of we country na because of illiteracy. Abeg ooo... Come out come exercise your civic duty as a citizen, that your vote go fit make a difference and remember to vote wisely.Quote from: Coyster on January 04, 2023, 04:44:47 PME go they difficult to completely eradicate underage voting for Naija, but we suppose fight am, come reduce am to the minimum; and INEC suppose start with their officials wey they register underage voters/allow underage people to vote; everything still boils down to corruption.Quote from: Lida93 on January 04, 2023, 06:57:08 PMWhy the INEC officials go allow com dey do the underage registration at di first place sef, if I wan tlk my mind then I go say na to first arrest the INEC officials wey work for those places dem wey dis underage registration happened, so dem go serv as scape goat (deterrent) to other in the future.Thank you guys for your suggestions. Just as una talk it begins with the INEC officials wey register them at the first place. If them really wan fight underage voting and corruption na to get hold of the INEC ID cards. With the numbers on the card dem go get information about the polling units and from their dem go get and arrest the officials wey register the underage voters.",
      "score": 0,
      "upvotes": 0,
      "downvotes": 0
    },
    {
      "author": "KupaCrypto",
      "created_time": "January 05, 2023, 11:03:30 PM",
      "body": "The possibility of arresting this underaged voters nai I still they reason, abi dem wan go there house go catch dem or them go wait for them for election day for polling unit, well if dem be catch them e make the voter process a little bit transparent and the rest of us wey dey see the other elections as rigged them go really happy for this development, this underaged voters I know say them go dey mostly the northern states so government gates put eye on them oooo.. make this election try they free and fair.",
      "score": 0,
      "upvotes": 0,
      "downvotes": 0
    },
    {
      "author": "Rruchi man",
      "created_time": "January 06, 2023, 06:31:42 AM",
      "body": "INEC just talk this one make all the people wey dun dey complain about the news and videos in circulation about underage voting use am take hold their body small. Nor be today for this our country nai we dey hear many audio doings wey nor dey ever happen. How you wan take arrest underage children? abi dem feel say this children go stand for line?? I don't believe them one bit! If they intend to want to stop this underaged voters before the election comes, make dem review their voters registry, then invalidate all the underaged voters wey dem find for their system. E nor go too dey hard, make dem just start with Northern states cos na there this people plenty pass.When dem dun run that one first, na that time we go know say dem dun serious.",
      "score": 0,
      "upvotes": 0,
      "downvotes": 0
    },
    {
      "author": "Issa56",
      "created_time": "January 06, 2023, 07:19:36 AM",
      "body": "We all know say that one no go easy, na for North na him underage voters common, no be say e no dey other regions but north own plenty pass. If you wan see underage voter's na inside villages you go visit, na places wey dem dey rig election anyhow be that, but I no dey sure say police or INEC officials go see underage voters for village and they go arrest them. You no fit misbehave for village wey you never go before, forget say police dey, one or two police no fit fight entire village, you know say those villagers no go allow police carry the person wey dem arrest commot, some villages dey wey even network no dey wey police go call for backup.The only places wey I know say dem fit arrest people na for inside city and dey no too dey rig election for city, na for villages dem they rig election.We also need to blame the INEC officials, no be them register all those underage voters or they get how they take dey run am wey INEC officials no go know say na underage those people wey register be?",
      "score": 0,
      "upvotes": 0,
      "downvotes": 0
    },
    {
      "author": "Cantsay",
      "created_time": "January 08, 2023, 09:14:00 AM",
      "body": "Quote from: sokani on January 02, 2023, 04:59:15 PM[...]QuoteThe parents will also be arrested for aiding and abetting such a venture.This one go dey hard to carry out ooo...  As most of the underage voters wey be Almajiri with no parent, wey dey street dey beg with plates... how dem want take arrest the parent? Abi dem just dey talk am so that parents and guardians go advise their wards?The way when I reason am be say if those underaged voters get parents them go arrest them but if them nor Kon get parents them go arrest only them. Because in the case of those Almajiri since nobody (parents) dey for dem nah only dem dey go carry comot go police station. Quote from: Sexylizzy2813 on January 04, 2023, 03:09:01 PMThis matter wey dy like this no be today e start nah, my question nah, why e be say nah only the northern side this thing dy common? E be like say na circle we just dy run round becos another election we go still hear the same thing but no action.The thing be say those when dey contest they try to use the condition of the citizens to take do mago-mago for elections since dem know say most northeners dey suffer from poverty dem go Kon dey use money take dey make dem do wetin dem know say nor good. For example this issue of underaged voters; as little as 20k fit make those Almajiri when never reach the age to vote go register for voters card. Them fit just reach INEC office lie say dem don pass 18 years all because of money. QuoteIf we decide not to come out for this election with our PVC wetin go happen? How them wan take play with the counting of voters if nobody com vote? Well nah God go help us.I nor go lie during the time when I go collect my card for INEC office I almost give up on the card collection. Imagine person go commot for house by 6 am return 3 pm without he card and the INEC official go come dey tell us say our card never come say make we come back again meanwhile nah them tell us for news say make we go collect our card. All these things join wetin make people dey participate for political apathy. My only prayer now nah make those when still dey struggle with their card collection nor give up because if them do nah all of us go gather suffer am if the wrong person enter office.",
      "score": 0,
      "upvotes": 0,
      "downvotes": 0
    },
    {
      "author": "sokani",
      "created_time": "January 08, 2023, 03:38:44 PM",
      "body": "Quote from: Cantsay on January 08, 2023, 09:14:00 AMThe way when I reason am be say if those underaged voters get parents them go arrest them but if them nor Kon get parents them go arrest only them. Because in the case of those Almajiri since nobody (parents) dey for dem nah only dem dey go carry comot go police station.E get news wey make headline for United States about 2-3 days ago, wey a 6 years old shoot him teacher for school and she dey face life-threatening injuries. Dem come dey talk say this kind of thing never happen before, dem talk say dem go find out how the child get hold of gun carry come school... Say the matter no even reach juvenile, that dem dey reason how dem want take judge the matter, say dem fit put the child for foster care service.America na place wey dey respect the rule of law. I stand to be corrected. But I no think say there's any place for the law wey talk say dem go arrest kid parent wey go partake in electoral fraud. Where dem fit arrest a parent na when dem try to protect their kids after dem don commit this crime. I see this statement by INEC as warning to parents and guardians to advise their wards and nothing more.",
      "score": 0,
      "upvotes": 0,
      "downvotes": 0
    },
    {
      "author": "Sexylizzy2813",
      "created_time": "January 09, 2023, 10:06:52 AM",
      "body": "Quote from: sokani on January 04, 2023, 08:26:42 PMQuote from: Sexylizzy2813 on January 04, 2023, 03:09:01 PMmy question nah, why e be say nah only the northern side this thing dy common? If we decide not to come out for this election with our PVC wetin go happen? I think the major cause of the large number of street kids for this part of we country na because of illiteracy. Abeg ooo... Come out come exercise your civic duty as a citizen, that your vote go fit make a difference and remember to vote wisely.My brother sometimes we need to dy ask if our vote really count because some of us dy reason, like me dy ask that same question self. How I go come out to vote con still dy run at the same time? Nah wah oh... Na masquerade play or nah election for this contri? I no wan play with my life oh.",
      "score": 0,
      "upvotes": 0,
      "downvotes": 0
    }
  ]
}