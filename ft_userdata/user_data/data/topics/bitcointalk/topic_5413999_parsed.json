{
  "id": "topic_5413999",
  "title": "GazetaBitcoin",
  "author": "GazetaBitcoin",
  "created_time": "September 18, 2022, 04:10:14 PMLast edit: May 14, 2023, 11:19:39 AM by GazetaBitcoin",
  "content": "Întrucât avem mai multe campanii, în special în secțiunea internațională a forumului, care au ca scop creșterea calității postărilor, vom crea aici o colecție a topic-urilor importante, în speranța că acest demers va ajuta și mai mult la îmbunătățirea calității. Există multe topic-uri în acest sens, dar ne vom concentra pe cele dedicate îmbunătățirii contribuțiilor. Adițional, postările de slabă calitate trebuie să fie descurajate, acestea fiind o problemă care apare deseori, din cauză că unii participanți ai campaniilor de semnături sunt disperați să își completeze numărul de postări săptămânale, însă nu au habar să scrie ceva cu adevărat important…Campanii / topic-uri active care au ca scop îmbunătățirea calității postărilor:Fără citări piramidale Evitarea romglezei[Sfaturi] pentru evitarea citărilor piramidale (pentru începători)Unele greșeli pe care începătorii ar trebui să le eviteIdei de ansamblu:Criteriile de merit are lui 1miauCele mai importante detalii sunt menționate în articolele menționate mai sus, acestea incluzând și ghiduri pentru creșterea calității. În mare, criteriile de merit ale lui 1miau sunt o resursă importantă, aici fiind listate cele mai comune recomandări, precum și explicații pentru ce este o postare bună sau una lipsită de valoare.Ar trebui să susținem:Conținutul constructiv, informativ și bine documentatConținutul formatat elegant, fapt ce sporește lizibilitateaNoile inițiative pentru BitcointalkConcursurile…Ar trebui să evităm:Comentariile inutile (postările de slabă calitate)RomglezaCitările piramidaleCitările realizate în mod neadecvat…De ce este atât de importantă îmbunătățirea calității postărilor?Acest lucru este important pentru Bitcointalk, pentru ca acesta să continue să fie o resursă remarcabilă, cu conținut de înaltă calitate, în domeniul criptomonedelor. Aceasta presupune ca postările să fie constructive, să conțină toate informațiile importante și să fie și ușor de citit, prin folosirea corectă a limbii române. Nimeni nu vrea să înoate prin spam infectat cu romgleză. Dacă Bitcointalk oferă conținut de înaltă calitate și foarte puțin spam (sau deloc), va avea și mulți vizitatori, va genera clicuri, aspecte de asemenea importante pentru forum, privit ca mediu pentru reclame, dar și din perspectiva numărului de membri noi care se vor înregistra.Să folosim corect limba românăOricine este binevenit să se alăture acestei inițiative sau să pornească o campanie proprie, care ar ajuta la creșterea calității postărilor în secțiunea românească, precum și în restul forumului, la modul general. De asemenea, trebuie mențîonate și concursurile bune, care ne pot ajuta să câștigăm BTC de preț.În acest topic se aplică regulile general acceptate.Campanie inițiată de 1miau și GazetaBitcoin.",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5413999",
  "comments": [
    {
      "author": "GazetaBitcoin",
      "created_time": "September 18, 2022, 04:10:23 PM",
      "body": "Postarea #1Reguli general acceptateRegulile general acceptate, ce pot fi un bun standard pentru topic-urile auto-moderate, sunt propice și pentru sporirea calității contribuțiilor. Când vorbim despre reguli general acceptate , ne referim la următoarele reguli: În acest topic se aplică regulile general acceptate:Fără comentarii pe lângă subiectFără citări piramidaleFără romglezăFără comentarii inutile (postări de slabă calitate)Fără defăimăriFără glume proasteDacă regulile general acceptate vor fi încălcate, postările vor fi moderate conform acestor reguli.",
      "score": 0,
      "upvotes": 0,
      "downvotes": 0
    },
    {
      "author": "1miau",
      "created_time": "September 18, 2022, 04:13:26 PM",
      "body": "Multe mulțumiri pentru demersul întreprins în secțiunea românească pentru creșterea calității postărilor. Doar astfel putem asigura poziția de lider a Bitcointalk în ceea ce privește conținutul calitativ, cunoștințele avansate și în a reprezenta bine fenomenul Bitcoin.Bitcointalk este în continuare o resursă foarte bună pentru materialele referitoare la Bitcoin și ar trebui să încercăm să păstrăm lucrurile așa, prin postări calitative și descurajând influențele negative.Nimeni nu vrea ca Bitcoin să fie reprezentat de analfabeți, agramați, de oameni care scriu postări de o calitate reprobabilă așa că îmbunătățirea calității postărilor este ceva esențial.",
      "score": 0,
      "upvotes": 0,
      "downvotes": 0
    },
    {
      "author": "GazetaBitcoin",
      "created_time": "September 22, 2022, 07:37:49 AM",
      "body": "Quote from: 1miau on September 18, 2022, 04:13:26 PMMulte mulțumiri pentru demersul întreprins în secțiunea românească pentru creșterea calității postărilor.1miau, eu iti multumesc pentru aceasta initiativa! Este singura de acest fel!Quote from: 1miau on September 18, 2022, 04:13:26 PMDoar astfel putem asigura poziția de lider a Bitcointalk în ceea ce privește conținutul calitativ, cunoștințele avansate și în a reprezenta bine fenomenul Bitcoin.Bitcointalk este în continuare o resursă foarte bună pentru materialele referitoare la Bitcoin și ar trebui să încercăm să păstrăm lucrurile așa, prin postări calitative și descurajând influențele negative.Desi incercarile nu sunt garantia succesului, cel putin inseamna mai mult decat nimic... Inseamna mai mult decat a asista pasiv la un fenomen negativ. Nu multi se incumeta la asa ceva si, dupa cum vezi si in sectiunea germana, exista si riscul de a fi criticat pentru o initiativa laudabila. Insa asa merg lucrurile, in general...Quote from: 1miau on September 18, 2022, 04:13:26 PMNimeni nu vrea ca Bitcoin să fie reprezentat de analfabeți, agramați, de oameni care scriu postări de o calitate reprobabilă așa că îmbunătățirea calității postărilor este ceva esențial.Ceea ce spui este un ideal, 1miau... si idealurile se ating foarte greu sau deloc. Insa, cu multa munca, se poate produce o schimbare. Eventual, la aceasta schimbare ar trebui sa adere si managerii de campanii, sa fie mai stricti si sa citeasca cuvant cu cuvant postarile participantilor, si nu pe diagonala. Eu unul am avut o foarte proasta experienta in campania Bitvest, care este (a fost) un exemplu de \"asa nu!\". Dar asta se aplica mai multor campanii / manageri... Schimbarea ar trebui, cu siguranta, sa ii vizeze si pe ei, pe manageri, astfel incat sa nu mai accepte postari care lasa de dorit. Desigur, asta presupune sa fie si managerii insisi oameni cultivati.",
      "score": 0,
      "upvotes": 0,
      "downvotes": 0
    },
    {
      "author": "1miau",
      "created_time": "September 25, 2022, 08:22:48 PM",
      "body": "Quote from: GazetaBitcoin on September 22, 2022, 07:37:49 AMDesi incercarile nu sunt garantia succesului, cel putin inseamna mai mult decat nimic... Inseamna mai mult decat a asista pasiv la un fenomen negativ.Exact, putem face diferența doar încercând. Eu sunt mereu încrezător și cred că încercarea este ceva onorabil, indiferent de rezultat. Desigur, ar trebui să încercăm si să obținem un rezultat pozitiv.În schimb, nu-mi plac oamenii care arată fățiș că nu-i interesează, cum e cazul celor cu postări de slabă calitate, iar asta e ceva de care ar trebui să le fie rușine…Quote from: GazetaBitcoin on September 22, 2022, 07:37:49 AMNu multi se incumeta la asa ceva si, dupa cum vezi si in sectiunea germana, exista si riscul de a fi criticat pentru o initiativa laudabila. Insa asa merg lucrurile, in general...Clar, nu este ceva neașteptat săi fie unii care să se opună unei campanii care le “periclitează” postările de slabă calitate. Creșterea calității postarilor presupune (pentru cele mai multe puncte de pe listă) să investești mai mult timp. Unele puncte sunt mai ușoare și nu consumă prea mult timp, cum ar fi evitarea denglezei / romglezei (care necesită doar câteva secunde suplimentare pentru a alege o traducere bună), dar altele necesită mai mult timp, cum ar fi, de pilda, formatarea corectă a unei liste.Desiguri, cei interesați de spam în campaniile de semnături se vor opune acestor eforturi. Timpul înseamnă bani.  Sau putem lua următorul exemplu: dacă toți managerii de campanii l-ar elimina in fiecare lună pe utilizatorul cu cel mai mult spam (ar putea face asta, ca exemplu, bazându-se pe meritele primite), cel mai probabil calitatea postărilor ar crește, în general, deoarece nimeni nu ar vrea să fie eliminat. Calitatea postărilor s-ar îmbunătăți datorita competiției.  Dar, cum o asemenea procedură nu se aplică în prezent, și cum există și campanii unde spam-ul cras este practicat deja de ani de zile, postările de slabă calitate sunt plătite în continuare. Odată acceptați într-o campanie, cei interesați de spam sunt siguri că, dacă “produc” postările săptămânale necesare, nu sunt eliminați, chiar dacă ce postează este extrem de generic.În cele mai multe campanii nu există nicio presiune asupra utilizatorilor de acest fel.Aceștia și managerii leneși se vor opune acestor eforturi.În cele din urmă, ați subliniat deja partea importantă: Quote from: GazetaBitcoin on September 22, 2022, 07:37:49 AMEventual, la aceasta schimbare ar trebui sa adere si managerii de campanii, sa fie mai stricti si sa citeasca cuvant cu cuvant postarile participantilor, si nu pe diagonala. Eu unul am avut o foarte proasta experienta in campania Bitvest, care este (a fost) un exemplu de \"asa nu!\". Dar asta se aplica mai multor campanii / manageri... Schimbarea ar trebui, cu siguranta, sa ii vizeze si pe ei, pe manageri, astfel incat sa nu mai accepte postari care lasa de dorit. Desigur, asta presupune sa fie si managerii insisi oameni cultivati.Exact, un bun manager de campanie este esențial pentru a avea o campanie bună și pentru a menține forumul lipsit de spam, în timp ce un manager leneș permite spam pe forum. Bitvest este un bun exemplu, acolo postările fiind o mizerie totală care generează, inevitabil, spam. Un manager bun de campanie trebuie să vadă asta și să acționeze. Din fericire, comunitatea este foarte activă când vine vorba de raportarea acestor postări.",
      "score": 0,
      "upvotes": 0,
      "downvotes": 0
    },
    {
      "author": "GazetaBitcoin",
      "created_time": "August 06, 2023, 08:53:36 AM",
      "body": "Am acasa un calendar, din care rupi fiulele pe masura ce trec zilele. Pe antetul foilor sunt date interesante petrecute in zilele respective iar pe verso, de multe ori, se regasesc articole interesante. Am gasit intamplator un astfel de articol, care are legatura cu campania de imbunatatire a calitatii postarilor in sectiunile locale, campanie ce se refera, in principiu, la folosirea corecta a limbii materne.Nu stiu cine este autorul articolului, acesta semnand cu \"T.C.Z.\". Dar, indiferent cine este acest T.C.Z., are mare dreptate cu ce spune!Iata, mai jos, continutul micului articol de pe pagina de calendar:QuoteLa Congresul mondial de lingvistica se discuta despre disonantele dintre fonetica si grafie. Francezii spun \"La noi, cel mai spectaculos cuvant este beaucoup. Se scrie cu 8 litere si se pronunta doar 4 sunete, bocu.\". Englezii spun: \"La noi este enough, care se pronunta inaf. O singura litera devine fonem.\". Romanii spun: \"La noi, cel mai tare cuvant este poftim. Se scrie p-o-f-t-i-m si se citeste - Ăă?.Lasand gluma la o parte, lucrurile nu stau prea bine. Avem, ca toata lumea, importuri inevitabile de cuvinte si expresii fara echivalent in limba romana, in general din zona tehnica: soft, hard, hard disk, mouse. Am importat insa, fara nicio justificare, cuvinte si expresii cu echivalent 100% in romana: human resources, backstage, fashion.Avem prescurtari: prof, diriga, mag, cas, mate, geogra. O sa spunem intr-o zi ap in loc de apartament, mas in loc de masina ori serv in loc de serviciu?Avem, in fine, acronime furate din engleza: FYI, BTW, ASAP etc.. Intre noi fie vorba, daca tot suntem asa grabiti (sau lenesi la scris), RPD ar fi cu 25% mai scurt decat ASAP!Principiul impaciuitorist ca \"Limba e un fenomen viu\" e discutabil: si teroristii sunt un fenomen viu. Si rechinii. Si rechinii imobiliari. Si prostia, lasitatea, rautatea etc.. Asta nu-nseamna ca e musai sa le acceptam. Iar \"Uzanta bate norma\" este de-a dreptul criminal de limba: inseamna ca pana la urma vom accepta \"cartea care am citit-o\"?",
      "score": 0,
      "upvotes": 0,
      "downvotes": 0
    },
    {
      "author": "GazetaBitcoin",
      "created_time": "June 12, 2024, 07:24:48 AM",
      "body": "Quote from: GazetaBitcoin on August 06, 2023, 08:53:36 AMAm acasa un calendar, din care rupi fiulele pe masura ce trec zilele. [...]Nu stiu cine este autorul articolului, acesta semnand cu \"T.C.Z.\". Dar, indiferent cine este acest T.C.Z., are mare dreptate cu ce spune!Aproape la un an distanta, revin cu un alt scurt text, scris de acelasi T.C.Z..Am observat ca acesta semneaza toate textele care apar pe filele acestui calendar, pe care il cumpar anual. Pana acum, tot ce am citit a fost foarte interesant. T.C.Z. acopera o gama larga de subiecte, insa cele care sustin utilizarea corecta a limbii romane sunt deosebite. Voi cita mai jos ce mi-a atras atentia de data aceasta.Quote\"Eu, ca si inginer...\" -- Cum a putut aparea acest tip de formulare aberanta, care a cunoscut un succes fulminant?! Ca si profesor, ca si doctor, ca si individ... Initial, probabil, au fost niste incercari stangace de a evita cacofoniile: \"Eu, ca si constructor\" in loc de \"eu, ca constructor\".Efort inutil. Limba romana e atat de bogata . incat - in ciuda legendelor - nu exista cacofonii inevitabile, in afara de numele proprii, fireste: Ion Luca Caragiale, Banca Comerciala X.In rest, orice acolada e inutila. Nu e nevoie nici de \"ca si\" si nici de virgula - o solutie absolut bizara, mai ales atunci cand e folosita si verbal!Asadar, \"eu, in calitate de constructor\" sau \"eu, fiind constructor\". \"Mai frumoasa decat Corina\" inlocuieste foarte simplu nefericitul \"mai frumoasa ca Corina\". Si asa mai departe.Culmea absurditatii este ca - daca formula \"ca si\" a plecat de la o tentativa neinspirata de a evita cacofoniile - ea s-a generalizat rapid, fiind folosita oriunde, in marea majoritate a cazurilor fara vreun pericol de a suna urat ceva.Astfel, o noua schimonosire a limbii romane vine sa se adauge la deja clasicizatul \"Deci\" in cap de fraza si la acuzativele fara prepozitie (\"cartea care am citit-o\"). De altfel, somnul prepozitiilor a nascut monstri precum afisul care trona intr-o mezelarie, anuntand \"Avem pui polonezi\". Parca-i si vezi pe blonzii pui de polonezi.. Asta pentru ca-i duruse mana sa scrie \"Avem carnati polonezi din carne de pui\".",
      "score": 0,
      "upvotes": 0,
      "downvotes": 0
    },
    {
      "author": "GazetaBitcoin",
      "created_time": "August 08, 2024, 06:54:40 PM",
      "body": "Am mai gasit in un scurt eseu scris de acelasi T.C.Z.  Mi s-a parut si acesta foarte interesant, asa ca am zis sa il postez aici...QuoteSa iubim limba romanaSi, iubind-o, s-o respectam.1. Se confunda enorm OR cu ORI.Este \"Va fi ORI nu va fi acolo\",Dar \"OR, el nu va fi de acord cu asta\".E simplu sa fii sigur daca e cu i sau fara i: inlocuiesti presupusul ORI cu SAU. Merge?Merge \"SAU, el nu era de acord cu asta\"?2. \"Va asteptam dupa, sa ne povestiti\". E cea mai decenta molima care a lovit limba romana. \"Dupa\" este o prepozitie si nu poate functiona singura. E ca si cand ai spune \"Va asteptam la si mai vorbim\" sau \"Neaparat sa veniti cu\". Corect: \"Va asteptam dupa aceea\", \"dupa ce va intoarceti\" etc..3. Se scrie \"kitsch-uri, mouse-uri, spray-uri, dar harduri si softuri.Cand e cu cratima si cand fara?E simplu: se pune cratima in cazul neologismelor care se pronunta altfel decat se scriu.4. O greseala pe care am constatat ca o fac si oameni cultivati: \"Toti cei care au luat media 10 la bacalaureat anul acesta nu vor sa ramana in tara\". Nt. \"Toti\" nu se pupa cu un verb in negatie. E \"Nici unul dintre cei...\" sau \"Toti... vor sa plece\".5. Virgula schimba sensul! \"Nu traversez doar pe verde de teama amenzilor\" inseamnca ca nu amenzile sunt motivul pentru care traversez corect. (Si e de asteptat sa urmeze o fraza de genul \"O fac pentru ca...\"). Dar \"Nu, traversez doar pe verde de teama amenzilor\" inseamna ca ca amenzile sunt cele care-mi determina atitudinea.6. \"Dupa primele trei luni din 2021, Simona a evoluat in doar noua partide oficiale de simplu\". Adica: au trecut trei luni, dupa care a jucat noua meciuri? Corect: \"IN primele trei luni din 2021...\"Interesant, nu?",
      "score": 0,
      "upvotes": 0,
      "downvotes": 0
    },
    {
      "author": "GazetaBitcoin",
      "created_time": "September 01, 2024, 07:46:27 PM",
      "body": "Revin cu inca un scurt eseu, redactat in acelasi calendar, de catre T.C.Z., la data de 28 august. Este un articol despre utilitatea culturii si, ma gandesc, se incadreaza foarte bine in acest topic...QuoteLa ce foloseste cultura?Acum cativa ani, Uniunea Europeana a lansat o biblioteca digitala care ofera acces online la doua milioane de simboluri ale culturii europene din ultimii 2000 de ani. Filme, fotografii, picturi, ilustratii sonore, tiparituri.Cine are timp de asa ceva?! Ei, bine, site-ul respectiv a fost blocat, imediat dupa lansare, din cauza numarului urias de accesari: peste zece milioane pe ora!Sa traducem: in fiecare ora, zece milioane dintre locuitorii acestei planete bantuite de criza financiar-economica, incalzire globala, razboaie locale, terorism - si-au gasit timpul si interesul de a vedea ce-i cu acest urias pas inainte al culturii. Extrapoland, vorbim despre aproape un sfert de miliard de pamanteni pe zi. In ceva mai mult de o luna - toti cei aproape sase miliarde de locuitori ai celeia de-a treia planete de la Soare.Fireste, multi dintre pamanteni nu au inca acces la Internet si e mai mult ca sigur ca in tarile sarace nu s-a auzit despre eveniment si chiar daca s-ar fi auzit oamenii au alte probleme. Dar asta nu face decat sa schimbe accentul, care ramane senzational: inseamna ca in tarile avansate interesul pentru biblioteca digitala a fost atat de mare incat oamenii au accesat site-ul sau macar au incercat sa o faca de mai multe ori!Ceea ce readuce in discutie o veche intrebare: la ce foloseste cultura?Un raspuns l-a dat cu ani in urma personajul principal din Arta conversatiei a Ilenei Vulpescu. Un coleg o intreaba pe eleva silitoare: \"La ce-ti foloseste sa inveti atat?\". Iar ea raspunde: \"Ca sa inteleg cum merge lumea.\".",
      "score": 0,
      "upvotes": 0,
      "downvotes": 0
    },
    {
      "author": "GazetaBitcoin",
      "created_time": "October 20, 2024, 01:29:56 PM",
      "body": "La data de 9 octombrie am mai gasit un mic eseu scris de T.C.Z. in calendarul pe care il am. Acesta este intitulat Mai stim sa scriem? -- sa vedem despre ce este vorba... Pe mine m-a emotionat ce am citit...QuoteMai stim sa scriem?Audiovizualul e obsedat de ratinguri, dar nimeni nu pare sa-si puna problema daca un televizor deschis inseamna ca se uita cineva la el si daca ii place ce vede. N-ar fi oare mult mai interesanta cifra revizionarilor?Interesant ar fi si care mai este, in activitatea Postei, raportul dintre corespondenta birocratica (taxe, impozite, contracte, formulare) si corespondenta personala. Nu-i asa ca si din viata dvs au disparut scrisorile?Primim zilnic numeroaase email-uri, sms-uri, mesaje pe Fb, pe WhatsApp etc.. Dar nimic in cutia postala - afara de facturi si megaoferte de suruburi autofiletante. Nu mai stim de ani de zile cum arata scrisul oamenilor pe care ii iubim!Ganditi-va ce literatura formidabila s-a construit pe corespondenta! Ce schimburi de misive, parfumate sau veninoase, s-au dovedit a fi proza si filosofie de cea mai buna calitate! Ce risipa de nuantari, ce inflorituri, ce sarcaseme, tandreturi sau sclipitoare dueluri ale ideilor!Va dati seama ca, azi, daca un om important se apuca sa-si publice schimbul de mesaje cu unul sau mai multi cunoscuti, pentru a nu falsifica realitatea trebuie sa ne asteptam sa gasim acolo prescurtari de una-doua litere ori chiar cifre si, din cand in cand, cate un emoticon...Dupa cum sistematizate si prefabricate au ajuns si felicitarile de Pasti, Craciun, ziua de nastere. \"Fie ca...\".Ce-ar fi sa scrieti azi o scrisoare? \"Draga prietene...\".",
      "score": 0,
      "upvotes": 0,
      "downvotes": 0
    },
    {
      "author": "NeuroticFish",
      "created_time": "October 20, 2024, 03:09:56 PM",
      "body": "Quote from: GazetaBitcoin on October 20, 2024, 01:29:56 PMCe-ar fi sa scrieti azi o scrisoare? \"Draga prietene...\".Draga prietene, dupa parerea mea, TCZ are si nu are dreptate.Intr-adevar, traim in lumea in care majoritatea nu mai citeste o carte, ci asteapta sa apara filmul. Sau nici macar filmul nu e de interes daca nu are efecte speciale de sta matza-n coada.Dar nu cred ca ceva scris intr-un e-mail sau intr-un mesaj (probabil privat) pe vreun forum are mai putina valoare.Da, incepem sa nu mai stim sa scriem de mana, si chiar si eu simt asta. Dar intr-o societate in care poti trimite \"o scrisoare\" in format electronic in (mili)secunde, nu prea are sens sa scrii pe hartie si sa trimiti prin posta...",
      "score": 0,
      "upvotes": 0,
      "downvotes": 0
    },
    {
      "author": "GazetaBitcoin",
      "created_time": "October 20, 2024, 07:47:51 PM",
      "body": "Quote from: NeuroticFish on October 20, 2024, 03:09:56 PMDraga prieteneSa stii ca m-ai amotionat cand ai inceput asa...  Quote from: NeuroticFish on October 20, 2024, 03:09:56 PMdupa parerea mea, TCZ are si nu are dreptate. [...]Dar nu cred ca ceva scris intr-un e-mail sau intr-un mesaj (probabil privat) pe vreun forum are mai putina valoare.Da, incepem sa nu mai stim sa scriem de mana, si chiar si eu simt asta. Dar intr-o societate in care poti trimite \"o scrisoare\" in format electronic in (mili)secunde, nu prea are sens sa scrii pe hartie si sa trimiti prin posta...Draga prietene (zambeste... )... cred ca T.C.Z. nu se referea in special la utilitatea unei scrisori obisnuite sau a unui email... Cred ca a incercat sa atinga o parte mai sentimentala prin ceea ce a scris... Intr-adevar, cand poti transmite un mesaj in decursul milisecundelor, ce rost mai are sa scrii o scrisoare si sa o trimiti prin posta -- aici ai dreptate... Dar punctul pe care a vrut el sa il atinga, in opinia mea, este acela ca incepem sa uitam sa mai si scriem de mana... Si nu doar asta -- ci si ca nu mai recunoastem scrisul celor dragi...NeuroticFish, iti aduci aminte cand, in scoala, daca iti dadea cineva din clasa o copiuta sau un caiet ii recunosteai imediat scrisul...? Unii (mai ales fetele, hihi) puneau un cerculet in loc de punct la i... Unii scriau \"m\" de mana cumva cu susul in jos... Unii scriau ATAT de urat incat ii recunosteai si pe ei dupa caligrafie... Cred ca T.C.Z. a incercat sa atraga atentia, de fapt, asupra faptului ca ne indepartam unii de altii... iar uitarea stilului caligrafic al celor apropiati se se numara printre pierderile acestea...P.S.: nu am uitat ce ti-am scris in ultimul mesaj... si imi cer scuze, inca o data, pentru intarziere... Te rog sa ma ierti si, fii fara grija, ma voi tine de cuvant!",
      "score": 0,
      "upvotes": 0,
      "downvotes": 0
    },
    {
      "author": "NeuroticFish",
      "created_time": "October 21, 2024, 08:38:25 PM",
      "body": "Quote from: GazetaBitcoin on October 20, 2024, 07:47:51 PMSa stii ca m-ai amotionat cand ai inceput asa...  Esti dragut, si chiar ai demonstrat ca oricine poate fi sentimental chiar si pe net  Si, .. partea cu \"draga prietene\" chiar se potriveste!Quote from: GazetaBitcoin on October 20, 2024, 07:47:51 PMIntr-adevar, cand poti transmite un mesaj in decursul milisecundelor, ce rost mai are sa scrii o scrisoare si sa o trimiti prin posta -- aici ai dreptate... Dar punctul pe care a vrut el sa il atinga, in opinia mea, este acela ca incepem sa uitam sa mai si scriem de mana...Nu te contrazic. Dar raman la pararea mea: are si nu are dreptate Quote from: GazetaBitcoin on October 20, 2024, 07:47:51 PMNeuroticFish, iti aduci aminte cand, in scoala, daca iti dadea cineva din clasa o copiuta sau un caiet ii recunosteai imediat scrisul...? Unii (mai ales fetele, hihi) puneau un cerculet in loc de punct la i... Unii scriau \"m\" de mana cumva cu susul in jos... Unii scriau ATAT de urat incat ii recunosteai si pe ei dupa caligrafie... Cred ca T.C.Z. a incercat sa atraga atentia, de fapt, asupra faptului ca ne indepartam unii de altii... iar uitarea stilului caligrafic al celor apropiati se se numara printre pierderile acestea...Da, asta este adevarat. Mai ales mai incolo.. liceu, faculta, cand trebuia scris super rapid am ajuns sa am scrisul suficient de urat incat il recunostea oricine Poate ca si de aceea nu ii simt lipsa Quote from: GazetaBitcoin on October 20, 2024, 07:47:51 PMP.S.: nu am uitat ce ti-am scris in ultimul mesaj... si imi cer scuze, inca o data, pentru intarziere... Te rog sa ma ierti si, fii fara grija, ma voi tine de cuvant!Repet, nu e graba. Oricum sunt incredibil de aglomerat in perioada asta. Cu greu imi rup 20-30 min sa ma relaxez pe forum.",
      "score": 0,
      "upvotes": 0,
      "downvotes": 0
    },
    {
      "author": "GazetaBitcoin",
      "created_time": "October 22, 2024, 09:34:35 AM",
      "body": "Quote from: NeuroticFish on October 21, 2024, 08:38:25 PMEsti dragut, si chiar ai demonstrat ca oricine poate fi sentimental chiar si pe net  Si tu la fel... draga prietene... Quote from: NeuroticFish on October 21, 2024, 08:38:25 PMNu te contrazic. Dar raman la pararea mea: are si nu are dreptate Hihi... bine... Quote from: NeuroticFish on October 21, 2024, 08:38:25 PMDa, asta este adevarat. Mai ales mai incolo.. liceu, faculta, cand trebuia scris super rapid am ajuns sa am scrisul suficient de urat incat il recunostea oricine Poate ca si de aceea nu ii simt lipsa Cumva tu scrisesei ce apare pe pancarta asta? =)))Quote from: NeuroticFish on October 21, 2024, 08:38:25 PMRepet, nu e graba. Oricum sunt incredibil de aglomerat in perioada asta. Cu greu imi rup 20-30 min sa ma relaxez pe forum.Bine... multumesc mult pentru intelegere...",
      "score": 0,
      "upvotes": 0,
      "downvotes": 0
    },
    {
      "author": "NeuroticFish",
      "created_time": "October 22, 2024, 05:42:40 PM",
      "body": "Quote from: GazetaBitcoin on October 22, 2024, 09:34:35 AMCumva tu scrisesei ce apare pe pancarta asta? =)))Loool! Nuuu... dacă scriam eu ar fi încăput acolo vreo 10-15 linii de text. Aproape la fel de greu de citit, dar nu atât de.. imposibil",
      "score": 0,
      "upvotes": 0,
      "downvotes": 0
    },
    {
      "author": "GazetaBitcoin",
      "created_time": "October 24, 2024, 04:25:06 PMLast edit: October 28, 2024, 01:49:19 PM by GazetaBitcoin",
      "body": "Quote from: NeuroticFish on October 22, 2024, 05:42:40 PMLoool! Nuuu... dacă scriam eu ar fi încăput acolo vreo 10-15 linii de text. Aproape la fel de greu de citit, dar nu atât de.. imposibil =)))))))))))A fost foarte amuzanta pancarta... si reactia ta... hihi Bine... si, cu aceasta ocazie, mai scriu un mic eseu al lui T.C.Z., pe care l-am gasit in calendar la data de 16 octombrie...QuoteMega-locomotova si mini-culturaE frumos sa citesti carti, sa vezi filme de calitate, sa mergi la teatru. Mai ales daca esti ziarist si - nu-i asa? - trebuie sa stii in ce lume te misti, ca doar despre ea scrii si vorbesti. Dupa cum e obligatoriu sa stii sa folosesti un calculator si, pe cat posibil, limba romana.Stiinta, ba chiar si tehnologia, fac parte, azi, din cultura generala si, in cazul jurnalistilor, din cultura profesionala.Vi se pare oare ca un prezentator de stiri ar trebui sa stie cat cantareste o locomotiva? Cu siguranta ca nu, mai ales ca nu exista de-un singur fel. Dar ordinul de marime? Caci ne-a fost dat sa auzim odata ca un tren a deraiat si a fost nevoie de o macara foarte puternica pentru a ridica locomotiva de o mie de tone. Foarte puternica, intr-adevar... Cineva scapase un zero pe-acolo, dar bietul cititor de prompter de unde sa-si dea seama, fie si dupa ce a citit, daca habar n-are care e ordinul de marime?Mai de demult, am aflat cu emotie despre descoperirea unui urias lac subteran, a carui adancime era de circa sapte mii de kilometri. Destul de dramatic, pentru ca depasea raza Pamantului...Alta data ne-a fost dat sa citim ca un atlet alergase distanta de 1500m in 12 minute si 100 de secunde.Dar nu numai proprietatea numerelor e o problema pentru unii, ci si cea a cuvintelor. Astfel, aflam ca un cetatean s-a accidentat \"datorita\" vitezei excesive sau - mai rar, e drept - ca un copil s-a bucurat \"din cauza\" cadoului primit.Adevarul fiind ca este cumva inevitabil sa te exprimi astfel daca ai citit \"decat\" o carte...Mi s-a parut geniala ironia de la finalul acestei propozitii: \"Dupa cum e obligatoriu sa stii sa folosesti un calculator si, pe cat posibil, limba romana.\"...",
      "score": 0,
      "upvotes": 0,
      "downvotes": 0
    },
    {
      "author": "GazetaBitcoin",
      "created_time": "November 13, 2024, 08:25:25 AM",
      "body": "Poate ca aceasta postare nu tine 100% de acest topic, insa chiar nu stiu unde sa o scriu... Este vorba de o carte si, intrucat m-am gandit ca are legatura cu educatia si cultura -- factori care pot favoriza inclusiv imbunatatirea calitatii postariloor, prin imbogatirea vocabularului -- am decis sa postez aici... Mai mult, cartea are legatura cu fenomenul crypto si, ce credeti, este scrisa de un roman...Este vorba de un alt articol din calendarul de care il folosesc. Astfel, am aflat la data de 10 noiembrie, de la George Arion, despre Algoritmul Funcoin. Chiar -am mirat sa vad si pe altcineva in afara de T.C.Z. ca semneaza aceste mici articole din paginile calendarului QuoteAlgoritmul FuncoinSa ne inchipuim un pictor care vrea sa realizeze un tablou de mari proportii, cu multe personaje surprinse in ipostaze diverse. El porneste sa astearna culorile, sa spunem, dintr-un colt al panzei, apoi se preocupa sa redea ce se petrece in centrul ei, dupa care revine la scena initiala, sau isi indreapta atentia asupra unei alte suprafete. Daca-l urmaresti la lucru n-ai cum sa descoperi cum va arata in final lucrarea.Stelian Turlea este asemenea unui astfel de maestru. Cartile sale politiste de pana acum ofera o imagine partiala a creatiei sale de prozator. Dar intentiile sale sunt limpezi - scriitorul doreste sa ne ofere o radiografie cat mai completa a realitatii in care traim.Algoritmul Funcoin mai adauga o piesa la vastul puzzle pe care si-a propus sa il realizeze.Un roman ultradotat nacoceste si el o mineda virtuala ca si bitcoinul, dar cativa interlopi il rapesc, il sechestreaza si il constrang s-o creeze pentru ei, fiind o sursa colosala de imbogatire. Doar prietena sa Daria nu ramane indiferenta, face o investigatie periculoasa pe cont propriu, apeleaza, in cele din urma, la politie, si cu ajutorul ei reuseste sa-l salveze. Insa pana cand cazul se rezolva au loc numeroase intamplari teribile - batai, omoruri - astfel incat cititorul e tinut cu sufletul la gura pe tot parcursul acestui roman alert - asemenea si celorlalte scrieri ale lui Stelian Turlea.Ca idee, am cautat cartea si am gasit-o la pretul de 9.5 lei la Elefant (pret redus de la 19 lei), am mai gasit-o la pretul de 17 lei la Emag si, in sfarsit, la pretul de 19 lei la Carturesti. Chiar am sa o cumpar!P.S.: coperta mi se pare geniala",
      "score": 0,
      "upvotes": 0,
      "downvotes": 0
    },
    {
      "author": "NeuroticFish",
      "created_time": "November 13, 2024, 06:59:21 PM",
      "body": "Quote from: GazetaBitcoin on October 24, 2024, 04:25:06 PMMi s-a parut geniala ironia de la finalul acestei propozitii: \"Dupa cum e obligatoriu sa stii sa folosesti un calculator si, pe cat posibil, limba romana.\"... Din pacate in ziua de azi modelele majoritatii sunt manelisti, fotbalisti si \"descurcareti\". Oamenii cu adevarat culti, care (bineinteles!) nu se dau in spectacol.. nu prea au vreo sansa.Si ajungem la tanarul roman, care are sanse semnificativ mai mari sa stie cum sa foloseasca un calculator, dar limba romana ramane o... problema... pe care nici macar nu are vreo dorinta sa o \"rezolve\".Quote from: GazetaBitcoin on November 13, 2024, 08:25:25 AMAlgoritmul FuncoinHehe, dragut! Poate ca o sa o citesc si eu in viitorul apropiat, bine de stiut!",
      "score": 0,
      "upvotes": 0,
      "downvotes": 0
    },
    {
      "author": "GazetaBitcoin",
      "created_time": "November 14, 2024, 12:36:16 PM",
      "body": "Quote from: NeuroticFish on November 13, 2024, 06:59:21 PMDin pacate in ziua de azi modelele majoritatii sunt manelisti, fotbalisti si \"descurcareti\". Oamenii cu adevarat cultiMare vorba ai zis, NeuroticFish! =)))Quote from: NeuroticFish on November 13, 2024, 06:59:21 PMSi ajungem la tanarul roman, care are sanse semnificativ mai mari sa stie cum sa foloseasca un calculator, dar limba romana ramane o... problema... pe care nici macar nu are vreo dorinta sa o \"rezolve\".Tocmai mi-am amintit de o discutie cu un tinerel de la locul de munca -- genul acela care incearca sa faca pe desteptul mereu, folosind cuvinte (semi) sofisticate doar pentru ca suna bine, dar neavand habar cum cand trebuie utilizate. Si imi zice tinerelul, \"M-am enuntat mai devreme [...]\"... Eu (relativ bland, desi imi sangerau urechile) ii raspund, \"se spune <<ma pronunt>>, nu <<ma enunt>>\"... Reactia lui a fost sa imi trimita un link de pe dex.ro cu explicatia pentru \"enunt\", pentru a-mi demonstra ca exista cuvantul  I-am spus ca nu contest ca exista acel termen in limba romana, ci doar ii atrasesem atentia ca espresia corecta este \"a te pronunta\", nu \"a te enunta\". Ulterior mi-a spus ca toti ar trebui sa multumim celor ca el, intrucat doar asa limba evolueaza. I-am replicat, \"poate vrei sa spui ca involueaza, nu ca evolueaza\" Quote from: NeuroticFish on November 13, 2024, 06:59:21 PMHehe, dragut! Poate ca o sa o citesc si eu in viitorul apropiat, bine de stiut!Bine...  Ca idee, am sunat la Elefant, dar transportul eraq mai scump decat cartea =))) Am zis ca ma duc sambata sau duminica sa o cumpar de la Carturesti...Si mai adaug un articolas gasit in calendar... semnat de T.C.Z. ... si ne arata despre dezinteresul jurnalistilor fata de meseria proprie... Si, cum in mod normal ar trebui sa gasim informatii utile in presa, inclusiv cuvinte noi, care ne imbogatesc lexiconul -- deci acest lucru ar putea inclusiv sa contribuie la calitatea postarilor unor utilizatori de pe forumuri -- tot ce pot spune este ca situatia e trista. Din moment ce nici macar autorii de articole nu sunt interesati de ce apare in presa... ce interes sa mai existe de la cititori...? (Voi reveni maine in curand cu inca un articol similar).QuoteO ideeO povestire adevarata: un jurnalist a ajuns realizatorul unei emisiuni noi. Prima lui emisiune! Si-a anuntat rudele, prietenii, vecinii. Colegii i s-a parut bizar sa-i anunte. A inceput emisiunea, prima editie, a doua, a treia. O buna parte din cei anuntati i-au trimis mesaje de incurajare, dar nu si vreun coleg.N-a fost foarte greu sa se lamureasca. Nu, nu era vorba despre invidie. Pur si simplu, oamenii nu numai ca nu vazusera nici o editie, dar multi dintre ei nici nu stiau ca exista o emisiune noua, necum ca respectivul e implicat in ea. Fiecare venea la lucru pentru felia lui, de care se straduia sa se achite cat mai bine, in rest - aleluia!Nu era chiar o surpriza. Destui jurnalisti din presa scrisa sunt si scriitori dar... nu se citesc intre ei! In plus, multi ziaristi lucreaza sau colaboreaza la diverse publicatii din care insa doar ocazional citesc vreun alt articol decat al lor. Mai mult, exista oameni care colaboreaza ocazional la o revista pe care nici nu incearca sa si-o procure decat cand le apare lor ceva. In fine, exista chiar colaboratori permanenti care nu citesc aproape niciodata publicatia respectiva. Isi trimit sau isi duc rubrica, la termenele stabilite isi iau banii - multi, putini, cati sunt - si asta e tot. Nici macar nu incearca sa verifice daca si in ce conditii le-au aparut materialele.Iata o idee: ce-ar fi sa ne urmarim macar intre noi? Mai mult, ce-ar fi sa ne dam cate un mesaj, din cand in cand: mi-a placut, nu mi-a placut?Poate ca nu e un efort chiar asa de mare.",
      "score": 0,
      "upvotes": 0,
      "downvotes": 0
    },
    {
      "author": "GazetaBitcoin",
      "created_time": "December 05, 2024, 05:52:19 PM",
      "body": "Quote from: GazetaBitcoin on September 17, 2024, 07:47:27 AMCe pot spune e ca este superb... am vazut Valea Regilor si criptele lui Ramses IV, Ramses IX siiii... Tutankamon... inclusiv mumia lui Tutankamon... este scoasa din sarcofag.Am vizitat o fabrica de alabastru, muzeul de papirusuri, niste temple vechi de mii de ani... azi sunt intr-o croaziera la insula Eden, care face parte din Maldivele Egiptului -- apa este CRISTAL... Maine plec la Cairo si Alexandria... o sa vizitez piramidele dar si alte vestigii istorice... Ce sa zic, e minunat!Chiar nu am stiut unde sa scriu aceasta postare... Am deschis discutia in topicul despre concursuri, dar cred ca o continuare a acelei discutii s-ar incadra aici mai bine  In fond este vorba tot de cultura, precum si de unele obiceiuri ale turistilor... Voi cita mai jos un alt scurt eseu al lui T.C.Z., din acelasi calendar...QuoteTunisiavazuta din piscinaEliberati (teoretic...) din pandemie, romanii au fugit in toate colturile lumii.Cu ce pleaca oamenii prin alte zari de soare pline e destul de limpede: bagaje, o bruma de bani, bilete, vouchere. Dar cu ce se intorc? De regula, cu suveniruri - pentru sine si pentru cei apropiati. Si cu cel altceva? Orice colt de lume este un univers complex, pe care merits sa-l vezi si apoi sa-l povestesti. Daca ascultam relatarile celor care ajung in vacanta pana in Tunisia si Egipt - ca sa nu mai vorbim despre destinatii si mai exotice, si mai indepartate - de multe ori fie nu auzim nimic, fie primim ceva informatii despre conditiile de cazare si masa, servicii, cum era plaja,, in cel mai fericit caz cum arata hotelul.Cati cunoscuti v-au povestit despre muzee, monumente sau istoria locurilor prin care au calcat? Sau macar despre cum sunt oamenii de acolo, cum se imbraca si cum vorbesc, cum arata, cum se misca si cum se poarta? Ati aflat lucruri interesante despre arhitectura oraselor ori a statiunilor, despre atmosfera (la propriu ori la figurat) , despre vegetatie sau geografie? Exista turisti care nu parasesc, pe tot timpul sejurului, localitatea respectiva, chiar daca au venit cu masina, iar unii nu ies macar din zona hotelului. Cum de regula, la mare, hotelurile au piscina, destui aleg sa nici nu calce pe plaja.Si uite-asa vii si spui: \"Am fost in Tunisia!\" \"Si cum e acolo?\" \"Pai, aveau jacuzzi, mancarea era cam ciudata, dar seara bagau muzica misto la bar.\". \"Si altceva?\" \"Altceva ce?\"",
      "score": 0,
      "upvotes": 0,
      "downvotes": 0
    }
  ]
}