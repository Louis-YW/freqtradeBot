{
  "id": "topic_5445139",
  "title": "cygan",
  "author": "cygan",
  "created_time": "March 16, 2023, 10:09:18 AMLast edit: May 10, 2023, 04:47:33 PM by cygan",
  "content": "Autor: GazetaBitcoinWątek oryginalny: Phil Zimmermann's thoughts about PGP - We all should read themOprócz manifestu 'The Crypto Anarchist' i manifestu 'The Cypherpunk', które już zostały przedstawione odpowiednio przez GazetaBitcoin i bitmover, jest jeszcze jedna historia warta przeczytania, a jest nią ta stojąca za PGP, napisana przez samego Phila Zimmermanna: Dlaczego napisałem PGP.Ten esej został napisany w czerwcu 1991 roku i zaktualizowany w 1999 roku, 8 lat później.Wyraża on obawy Phila dotyczące każdego rodzaju prywatności - od prywatnych rozmów, przez prywatne e-maile, aż do pocztówek i tak dalej.\"Prawo do prywatności jest solidnie zapisane w Ustawa o prawach. Ale kiedy pisano Konstytucję Stanów Zjednoczonych, Ojcowie Założyciele nie widzieli potrzeby, aby wyraźnie zaznaczyć prawo do prywatnych rozmów\" - pisze od początku Phil.Z wielkim znawstwem opisuje, że każdy ma prawo do prywatności! Niestety, nie wszyscy ludzie dbają o ten bardzo ważny aspekt swojego życia. Jednak ci, którzy przeczytają ten esej, powinni zostać zainspirowani do tego, by właśnie to zrobić. Ma on na celu wyjaśnienie, dlaczego należy zamykać drzwi przed tymi, którzy próbują naruszyć naszą prywatność. Pokazuje, dlaczego ludzie, którzy nie mają nic do ukrycia, muszą mieć prawo powiedzieć \"Nie!\". Stara się też otworzyć im oczy na to, by bardziej dbali o własną prywatność, która jest równie ważna jak integralność własnego ciała.\"Jeśli naprawdę jesteś praworządnym obywatelem i nie masz nic do ukrycia, dlaczego nie wysyłasz zawsze swojej poczty na kartce pocztowej? Dlaczego nie robisz testu narkotykowego na podstawie zwykłej prośby? Dlaczego prosisz o policyjny nakaz przeszukania, kiedy przeszukujesz swój dom? Czy próbujesz coś ukryć? Jeśli chowasz pocztę w kopertach, czy oznacza to, że jesteś wywrotowcem, handlarzem narkotyków, a może nawet paranoicznym szaleńcem? Czy praworządni obywatele w ogóle muszą szyfrować swoje e-maile?\"Pytania zadane powyżej są czysto retoryczne. Niemniej jednak należy je zadać, aby ludzie zrozumieli swoją sytuację - sytuację, w której rządy i organy ścigania są głodne informacji osobowych i finansowych swoich obywateli. Są głodne każdego rodzaju danych, tzw. danych masowych. Aby zaspokoić ten głód, wprowadziły inwigilację, która nadal ewoluuje wraz z rozwojem technologii. Obejmuje ona podsłuchiwanie linii telefonicznych aż po przechwytywanie e-maili. Nie ma różnicy: zmieniła się metodyka, ale cel pozostaje ten sam - rządy muszą wiedzieć wszystko o swoich obywatelach, dobrego lub złego.\"PGP pozwala ludziom wziąć swoją prywatność w swoje ręce. Jest na to coraz większa potrzeba społeczna i dlatego to napisałem\" - wyjaśnia na koniec Phil. Wszyscy powinniśmy posłuchać jego słów!\"Kiedy prywatność jest zakazana, tylko banici mają prywatność\" - Phil Zimmermann.Tłumaczenie wykonane w ramach inicjatywy AOBT",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5445139",
  "comments": [
    {
      "author": "GazetaBitcoin",
      "created_time": "March 17, 2023, 08:30:29 AM",
      "body": "Dziękuję tobie cygan za wysiłek włożony w przetłumaczenie mojego tematu. Świetna robota (jak wszystko inne co robisz Smiley)! To pierwszy raz, kiedy mój temat jest tłumaczony na język polski i czuję się z tego powodu bardziej niż zaszczycony!Myślę, że imię Phila i jego cenny wynalazek były wspominane na forum zbyt rzadko, dlatego temat o nim (przetłumaczony na kilka języków) jest najmniejszym, co możemy zrobić, aby oddać mu hołd. W końcu jak wyglądałaby nasza prywatna komunikacja bez jego wynalazku?Jak już wspomniałem, jest on tytanem swoich czasów. A wszyscy zainteresowani prywatnością i anonimowością powinni zapamiętać jego nazwisko!",
      "score": 0,
      "upvotes": 0,
      "downvotes": 0
    }
  ]
}