{
  "id": "topic_5447644",
  "title": "mhanbostanci",
  "author": "mhanbostanci",
  "created_time": "April 05, 2023, 08:18:55 AM",
  "content": "Hukuksuzlukların giderek arttığı hukukun istisna olduğu bir dönemde kalan hukuk namına hukukçuların Avukatlar Gününü kutlarız.Adaletin güçlüden değil haklıdan yana olması dileğimizle...",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5447644",
  "comments": [
    {
      "author": "Silence Scream",
      "created_time": "April 05, 2023, 08:28:02 AM",
      "body": "Dünya avukatlar günü dolayısıyla tüm avukatlarımızın gününü kutlamak bizlere düşer. Etrafımda bir kaç dostum avukatlık mesleğini icra ediyor ve onların mesleklerinin ne kadar zor olduğunu direkt ilk ağızdan bazen duyma şansına sahip oluyorum. Öyle kâğıt üzerinde bakınca aman ne iyi meslek, yatış gibi düşünen arkadaşlara kesinlikle öyle olmadığını rahatlıkla söyleyebilirim. Doktorluk gibi farklı bölümlerde uzmanlaşan avukatlar olsa da, uzmanlaşana kadar bayağı sıkıntı ile cebelleşiyorlar. Son yıllarda özel üniversitelerde baba parası ile okuyan bir işe yaramayan avukatlar yüzünden meslekleri biraz daha basit ve hor görülse de, onlar yargı sisteminin ayrılmaz bir parçası.Müdafii ve Vekil sıfatlarıyla insanları yargı sisteminde savunmaya çalışıyorlar. Kimisi için adalet tecelli ederken kimisi için de etmiyor. Bu yüzden avukatlara değil de Hukuk kanunlarının değiştirilmesi gerekiyor. Bunu etrafımızdakilere de anlatmalıyız.",
      "score": 0,
      "upvotes": 0,
      "downvotes": 0
    },
    {
      "author": "Law is Everything",
      "created_time": "April 05, 2023, 01:18:39 PM",
      "body": "Böyle bir günde unutulmamak güzel. Teşekkür ederiz.",
      "score": 0,
      "upvotes": 0,
      "downvotes": 0
    },
    {
      "author": "eightdots",
      "created_time": "April 07, 2023, 07:06:23 PM",
      "body": "Bunu geç gördüm. Yine de kutlamak isterim. Çok sayıda avukat tanıdığım var ve birçok farklı alanda davalara bakıyorlar. Okulumdan tanıdıklarımın bazıları ise avukatların meslek hayatlarının başlarında aldıkları ücretten çok rahatsızlar. Maaşlarını buraya yazmıyorum çok komik sayılar. Avukatların gününü kutlarken buna değinmek istedim.Bir de önceden toplumda gerçekten hatırı sayılır bir meslek grubu iken şimdi döner parasına boşanma davalarına bakan bir meslek haline gelmesi üzücü. Bunda çok mezun vermesi, özel üniversitelerin parayla avukatlık diploması vermesi gibi sebepler var. Kendime bir ofis açayım sonra işler gelir yaklaşımıyla başlayan süreç mezunların artmasıyla her caddede 2-3 ofisin olmasıyla devam etti. Bu iyi bir şey mi bilmiyorum iyi ya da kötü olarak yorum yapmıyorum.",
      "score": 0,
      "upvotes": 0,
      "downvotes": 0
    },
    {
      "author": "püsür",
      "created_time": "April 07, 2023, 07:16:53 PM",
      "body": "Doktorlar ve avukatlar bu ülkede yaptıkları işe göre en çok çile çeken meslekler oldular. Bazı avukatlar süper kazanıyor, bazı avukatlar sürünüyor. Üniversiteler açısından en kârlı bölümün hukuk olduğunu bir belgeselde izlemiştim. Lab yok ekipman yok vs. Öğrenci sayısı fazla. Bu sebeple çok avukat oldu. İşlerini düzgün yapanlar olduğu gibi kötü yapanlar da var. Düzgün yapanların ve siyasilere kendini satmayanların günü kutlu olsun geç de olsa.Yalnız bir şey çok garip geliyor. Bizim siteyi yapan şirketten tapuyu almak için dava açmamız gerekmişti yıllar önce. Avukat bir komşu 5.000 civarı bir para istemişti. Başka bulduğumuz bir avukat ise bizden para almadan, kazanınca karşı taraftan ücretini alarak davamıza bakmıştı. Şimdi ben ilk avukata niye 5000 vereyim? Avukat ücretlerinde bir saçmalık söz konusu.",
      "score": 0,
      "upvotes": 0,
      "downvotes": 0
    },
    {
      "author": "OrtaDirek",
      "created_time": "April 07, 2023, 08:44:15 PM",
      "body": "özel üniversiteler sayesinde yıllık 60 bin vererek 4 yılda avukat olabilirsiniz.hukuk büroları icra dosyaları ile dolu, anladığım kadarı ile yeni mezunlar asgari ücret ile işe başlıyorlar ve bu hukuk büroları icra dosyalarını bankalardan mağazalardan yarı fiyatına devralıyor sonra da borçlu ile kendileri iletişime geçip çeşitli yöntemler ile borcun tamamını boçludan tahsil etmeye çalışıyorlar.yurt dışında da geçerliliği yok diye biliyorum hukuk diplomasının. şayet özele gitmeye karar verseydim yıllık 100 bin verir yazılım mühendisi olurdum ama onun için yine de sınavdan güzel puan almak gerekli diye biliyorum.",
      "score": 0,
      "upvotes": 0,
      "downvotes": 0
    },
    {
      "author": "Phoenix Anka",
      "created_time": "April 08, 2023, 05:50:40 AM",
      "body": "Quote from: OrtaDirek on April 07, 2023, 08:44:15 PMözel üniversiteler sayesinde yıllık 60 bin vererek 4 yılda avukat olabilirsiniz.hukuk büroları icra dosyaları ile dolu, anladığım kadarı ile yeni mezunlar asgari ücret ile işe başlıyorlar ve bu hukuk büroları icra dosyalarını bankalardan mağazalardan yarı fiyatına devralıyor sonra da borçlu ile kendileri iletişime geçip çeşitli yöntemler ile borcun tamamını boçludan tahsil etmeye çalışıyorlar.yurt dışında da geçerliliği yok diye biliyorum hukuk diplomasının. şayet özele gitmeye karar verseydim yıllık 100 bin verir yazılım mühendisi olurdum ama onun için yine de sınavdan güzel puan almak gerekli diye biliyorum.Yazılım mühendisi ile Hukukçu arasında dağlar kadar fark var. Özelde okuma anlamında bunu söylüyorum tabi. Yazılım mühendisleri sayısal zeka ile dolu olmak zorundalar ancak Hukukçular için ezberi iyi olması okulu bitirmeleri için yetiyor. Yazılım mühendisleri para ile özel okulu zor bitirirler, diyelim bitirdiler kendilerini geliştirmezlerse bir kurumda basit bir memur olmaktan öteye gidemezler. O yüzden özelde bile okurken zeki olmak gereken bir iş kolu. Ayrıca geleceğin mesleği.",
      "score": 0,
      "upvotes": 0,
      "downvotes": 0
    }
  ]
}