{
  "id": "topic_5451423",
  "title": "karabiber",
  "author": "karabiber",
  "created_time": "May 05, 2023, 05:29:55 PM",
  "content": "Türkiye’nin seri üretim için tasarlanan ilk yerli otomobili Anadol, NFT koleksiyonuyla zamansız bir yolculuğa çıktı. 750 parçalık koleksiyon, yeni medya alanında da satın alma hizmeti vermeye başlayan Zer ve Türkiye'nin ilk ve tek sanayi müzesi Rahmi M. Koç Müzesi tarafından hazırlandı. Koleksiyondan 10 eser, Otokoç Metazone’da, Decentraland -111,10 koordinatlarında sergileniyor.1970'li yıllarda seri üretim için tasarlanan ve üretilen ilk yerli otomobil Anadol’un STC-16 modeli, geleceğin önemli teknolojilerinden blokzincirde RMKM-A Yansımalar olarak adlandırılan NFT koleksiyonuyla yeniden hayat buldu. Koleksiyon, yaratıcı medya tasarımlarını taçlandıran prestijli uluslararası ödüllerden MUSE Creative Awards kapsamında da bu yıl ilk kez açılan NFT/Web3 kategorisinde ödüle layık görüldü.Kaynak: https://www.dunya.com/amp/sirketler/efsanevi-anadol-metaversete-yerini-aldi-haberi-693039Otokoç metazone deneyim alanı: https://www.otokocotomotiv.com.tr/otokoc-metaverseÜlkemizin önemli değerlerinden Anadol markasının, endüstriyel mirasımızın metaverse taşınması ve tanıtılmasını önemli bir gelişme olarak görüyorum. Markanın metaverse evreninde yerini alması ve Anadol STC-16 Modelinin de tasarımın ana merkezinde yer alması şık olmuş. Keşke Anadol’un üretimi bitmeseydi ve son modellerini yollarımızda görseydik. Özellikle STC- 16 Modelinin tasarımı günümüz otomobillerine taş çıkartır.",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5451423",
  "comments": [
    {
      "author": "totti67",
      "created_time": "May 06, 2023, 11:47:57 AM",
      "body": "Bu Anadol gerçekten efsane idi hocam. Normal binek olarak zaten kullanılıyordu, sonrasında pikap olarak modifiye edilerek de senelerce kullanıldı, böylesine ikonik bir markanın nft dünyasına girmesi çok güzel bir hareket. Aslında üretici firma günümüze uyarlanmış şekilde yeniden hazırlayıp piyasaya sürse eminim epey de rağbet görür çünkü murat 124 gibi Anadol unda hastası çöktü.",
      "score": 0,
      "upvotes": 0,
      "downvotes": 0
    },
    {
      "author": "SUPERSAIAN",
      "created_time": "May 06, 2023, 04:56:01 PM",
      "body": "Anadol aşırı nostaljik geldi bir an da konusu görünce. İlklerin değeri her zaman fazla olmuştur. Anadol ülkemizde efsaneleşmiş kült bir arabadır. Günümüzde Anadol markasını elektrikli araç olarak tekrardan üretmeye başlasalar ne güzel olurdu eski ve yeni bir arada gibi düşünün. Otokoç Metazone, Decentraland’de 7 parsel kullanımıyla Türkiye’de de en büyük alana sahip olması dikkat çekiyormuş büyük firmalar anlaşılan çoktan yerlerini almışlar işe yaramaz sanal dünyalarda.",
      "score": 0,
      "upvotes": 0,
      "downvotes": 0
    },
    {
      "author": "Gencecikmen",
      "created_time": "May 07, 2023, 01:54:11 PM",
      "body": "Yanlış bilmiyorsam Türkiye'nin seri üretilen ilk otomobili idi Anadol. Yine bildiğim kadarıyla zamanının gözde arabası imiş. Gerçekten forumdaşın dediği gibi elektrikli ve modifiyeli bir şekilde yeniden üretilse gerçekten çok şık olurmuş. Şuan yine bildiğim kadarıyla diğer yerli araba markamız Tofaş belli bir hissesi yabancılara satılsa da o da hala Anadol'un üreticisi olan Koç Holding'de.",
      "score": 0,
      "upvotes": 0,
      "downvotes": 0
    }
  ]
}