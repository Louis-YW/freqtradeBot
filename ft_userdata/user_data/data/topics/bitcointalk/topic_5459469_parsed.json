{
  "id": "topic_5459469",
  "title": "Dzigie",
  "author": "Dzigie",
  "created_time": "July 11, 2023, 09:34:27 PM",
  "content": "Kenan Gürsen Saat, İlginç Transferlere İmza AttıKarabağlar Spor Kulübü, kaleci Kenan Gürsen Saat ile sınırsız kelle paça çorba karşılığında bir sezon anlaşma yapmıştı. Takım şampiyon olunca Saat, sınırsız beyti yemeği karşılığında yeniden anlaştı.https://www.ulkedenhaberler.com.tr/haber/kenan-gursen-saat-ilginc-transferlere-imza-attiHaberi okuyunca amatör olarak futbol oynadığım yıllar geldi aklıma. En yakın arkadaşımla aynı sezon farklı takımlara transfer olmuştuk. Ben 2 futbol topu karşılığında transfer olmuştum. Arkadaşım ise 1 futbol topu karşılığında transfer olmuştu. Zaman zaman futbol oynadığımız dönemleri konuştuğumuzda ondan daha değerli bir futbolcu olduğumu bu olay ile gündeme getiriyorum. Gerçi onun transfer olduğu takım şampiyon olmuştu. Biz ise ligi 3. sırada tamamlamıştık. O da bana bu yönden üstünlük kurmaya çalışıyor.😅Amatör olarak spor yaptığım yıllarda disiplin ve özgüven kazandım. Profesyonel olmayı başarabilecek yetenekte olmadığım için amatör düzeyde kaldım ama hayatımı güzel yönde etkileyen çok şey kazandım.",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5459469",
  "comments": [
    {
      "author": "Phoenix Anka",
      "created_time": "July 12, 2023, 04:33:22 AM",
      "body": "Bir futbol topu, iki futbol topu karşılığında transfer olma olayları da çok ikonik. Herhalde Türkiye’de, orta doğuda ve Afrika’da görülen şeylerdir. Sizin hikayeniz de biraz buna benzemiş hocam ilginç şekilde. Amatör hayatlar çok güzel hikayelerin olduğu hayatlar oluyor. Herhalde futbol topuna transfer olmuş en iyi yerli isim Semih Şentürk olmuştur. O da bir miktar futbol topu karşılığında transfer olmuş deniliyordu.",
      "score": 0,
      "upvotes": 0,
      "downvotes": 0
    },
    {
      "author": "kriminall",
      "created_time": "July 12, 2023, 04:50:24 AM",
      "body": "Bence de çok iyi bir anlaşma, özellikle amatör sporcuların ikinci iş olarak futbol oynadıklarını düşünürsek, sınırsız beyti anlaşması bence çok keyifli olur  amatör sporculuk bir kültür olmuş durumda, ülkemizde futbolda amatör maçlara bir süre maç izlemeye gitmiş birisi olarak anlaşmanın karlı olduğunu söyleyebilirim",
      "score": 0,
      "upvotes": 0,
      "downvotes": 0
    },
    {
      "author": "meser#",
      "created_time": "July 12, 2023, 07:03:47 AM",
      "body": "Hiç unutmuyorum ilkokulda da bizim çok idealist ve başarılı bir beden eğitimi öğretmenimiz vardı. Bizleri öğle arasında ve okul çıkışında çalıştırırdı bazende hafta sonlarından feragat ederek çalıştırırdı. İlçenin en iyi takımıydık hatta ancak okuldan destek bulamazdık. Formalarımız 10 sene öncesinin formalarıydı ancak ilçeden bir tanıdık esnafı sponsor edip yeni formalar yaptırtmıştı. Biz kendi kramponlarımızı o zaman için kendimiz çalışarak almıştık. Bir defa il geneli turnuvaya gittik onda da hem hoca kendi cebinden karşılamıştı hem de kendimiz. İl genelinde gittiğimizde ise 4. olmuştuk. 4. olduğumuz sene takımın %80'i 8.sınıftı ve hocamızın da okulda son senesiydi. Bir sonraki sene ise kızların voleybol takımına okul tam destek vermişti bu da bizim içimizde kalmıştı. Biz okulun önünde yer alan asfalt alanda kale direği olmadan taşlarla hazırladığımız kalelerde antrenman yapıp her tarafımızı yara bere içinde bırakırken kızlar için özel voleybol sahası yaptırmıştı okul. Belki çok iyi olamayacaktık başarılı olamayacaktık ancak biz imkansızlıklarla 4.olabilmişken onlar elemeleri geçememişti bu da bize çok koymuştu sanki üvey evlattık...",
      "score": 0,
      "upvotes": 0,
      "downvotes": 0
    },
    {
      "author": "xzone",
      "created_time": "July 12, 2023, 03:54:42 PM",
      "body": "Kelle paça karşılığı kontrat yapıldığı haberini hatırlıyorum, beyti daha iyi bir ücretmiş. Adam hem eğleniyor hem karnını doyuruyor hem de ünlü oluyor, güzel anlaşma bence Ülkemizde amatör sporcular maddi olarak kazanç beklemeksizin emek harcıyor. Genç takım seviyesi oyuncular da öyle, hangi spor dalı olursa olsun top ya da benzer ürünler karşılığı transfer olma olayları yıllardır var.Spor iyidir, hem vücudunuza hem hayatınıza çok şey katar",
      "score": 0,
      "upvotes": 0,
      "downvotes": 0
    },
    {
      "author": "Ondekinecakabilirim",
      "created_time": "July 13, 2023, 12:07:12 PM",
      "body": "Bana kalırsa amatör sporculuk yanlış sporu seçmekle ilgili bişi. Bi kişi yanlış sporu seçtiğinde başarılı olamaz. Anatomisine uygun bi spor dalı seçemezse de başarılı olamaz. Ama sevdiği için o sporu yapmaya devam eder. Bana göre bu kişiler başka spor dallarını seçseydi daha bi başarılı sporcular olurlardı. Amatör seviyeden daha bi üst seviyeye çıkarlardı. Tabiki sevdiğimiz işleri yaparken duygusal davrandığımız için bunun farkında olamıyoruz. Ve bize uygun olmasalar da sevdiğimiz işler yapmaya devam ediyoruz. Hoş insanın mutlu olması her şeyden önemlidir. Başarılı bi sporcu olamamış mutlu olan çok insan var hayatta.",
      "score": 0,
      "upvotes": 0,
      "downvotes": 0
    },
    {
      "author": "flipme",
      "created_time": "July 18, 2023, 10:50:59 PM",
      "body": "Lisanslı bir sporcu olarak ilgilenmedim hiçbir sporla ama üniversite yıllarımda çok fazla masa tenisi oynardım. İtiraf etmeliyim ki o dönemde kendimi fiziksel olarak çok iyi hissediyordum. Biraz dar bir alanda ve kapalı bir ortamda yapılan bir spor olduğu için hafife alınabilir ama çok fazla efor ve konsantrasyon gerektirdiği için bence bireysel olarak yapılan spor dalları arasında en iyilerinden biri. Hareket zorluğu çekmeye başlayan yaşlı akrabalarıma sık sık masa tenisi oynamalarını tavsiye ediyorum. Koşu bandından daha ucuz ve daha etkili bence.",
      "score": 0,
      "upvotes": 0,
      "downvotes": 0
    },
    {
      "author": "LGD2Business",
      "created_time": "July 19, 2023, 04:27:40 PM",
      "body": "Enflasyon böyle sürerse yılın en kârlı anlaşmalarından birini yapmış olacak. Beytinin içinde gerçek et varsa tabi. Geçen sezon çorba parasına oynamış beleşe gelmiş takım için ama işin içine et girince fiyatlar malum bir de sınırsız diyor işin tek kötü tarafı her gün aynı şeyi yemekten sıkılırsın. Acaba bu hakkını bir sezonda kaç kere kullanıyor onun da istatistiği olsa eğlenceli bir haber olurdu. Geçen sezon kaç çorba içmiş bu sezon kaç beyti yemiş haberciler bunu da takip etmeli.",
      "score": 0,
      "upvotes": 0,
      "downvotes": 0
    }
  ]
}