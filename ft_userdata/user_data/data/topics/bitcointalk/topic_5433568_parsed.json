{
  "id": "topic_5433568",
  "title": "Dzigie",
  "author": "Dzigie",
  "created_time": "January 09, 2023, 07:14:14 AM",
  "content": "Brezilya'nın güneyindeki Brusque'da yaşayan 100 yaşındaki Walter Orthmann, aynı şirkette 84 yıl çalışarak rekora imza attı. Konuya ilişkin yorumda bulunan Orthmann, \"Sevdiğiniz şeyi yapın ve abur cuburdan uzak durun\" dedi. \"Çalışmayı sevmelisiniz. Bu istek ve mücadele ruhuyla işe başladım\" diyen Orthman, \"Sırf çalıştığını söylemek için herhangi bir iş yapılmaz. Buna katlanamazsınız\" ifadelerini kullandı.https://www.cnnturk.com/dunya/84-yildir-ayni-sirkette-calisan-brezilyali-adam-rekorlar-kitabina-girdi84 yıl aynı yerde çalışmış Orthman. İşini seven insana dünya cennettir. Ben ailemin yönlendirmesiyle yanlış okula gittim. Mesleğimi bir türlü sevemedim. Yanlış eşle evlenseniz boşanırsınız ama yanlış mesleği seçmenin telafisi yok. Nasıl değiştirebilirim? Herkes beni mesleğimle tanıyor. Kimliğimin bir parçası olmuş. Orthman çalışkan mı bilmiyorum. 84 yıldır aynı yerde çalışıyorsa çalışkandır. Ancak, bence çalışkanlığından daha çok şanslı bir insanmış.",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5433568",
  "comments": [
    {
      "author": "totti67",
      "created_time": "January 09, 2023, 11:18:00 AM",
      "body": "yahu bu dayı zaten ordaymış da, mesleği onun üzerine bulmuşlar gibi olmuş biraz olay. dile kolay 84 koca sene, gerçekten inanılmaz bir hadise bu. ama olaya yaklaşımı çok pozitif, başka türlü zaten bu yaşına kadar gelmesi çok düşük ihtimaldi.",
      "score": 0,
      "upvotes": 0,
      "downvotes": 0
    },
    {
      "author": "ZekiBeyy",
      "created_time": "January 09, 2023, 01:52:26 PM",
      "body": "Her zaman dile getirdiğim bir konuya örnek niteliğinde, ya sevdiğiniz işi yapacaksınız yada yaptığınız işi seveceksiniz yoksa çalışma hayatı size eziyet olmaktan başka bir şey olmayacaktır. Konfiçyüs derki: \"Sevdiğiniz işi yaparsanız, bir gün bile çalışmış sayılmazsınız\" Ülkemiz için şöyle bir gerçek var ki insanların büyük bir bölümü eğitimiyle alakasız mesleklerde çalışmakta, bazı sokak röportajlarında bu duruma sıkça rastlarsınız. Severek çalıştığınız işte oldukça verimli olursunuz ve çalışmak size bir oyun bir eğlence gibi gelir yoksa ülkemizdeki gibi sürekli EYT gözler durursunuz",
      "score": 0,
      "upvotes": 0,
      "downvotes": 0
    },
    {
      "author": "l99l",
      "created_time": "January 09, 2023, 02:55:28 PM",
      "body": "84 sene aynı işi yapsanız o işe aşık olsanız da sonunda nefret edersiniz. Yaptığı işte iç açıcı bir işe de benzemiyor.",
      "score": 0,
      "upvotes": 0,
      "downvotes": 0
    },
    {
      "author": "eightdots",
      "created_time": "January 09, 2023, 04:11:01 PM",
      "body": "Mezun olunan bölüm ile yapılan iş arasında birçok kişinin bağlantısı yoktur. Bu durum ülkeden ülkeye de farklılık gösterebilir. Yaşam standardı yüksek bir yerde sevmediği işi yapan bir kişi oradan elde ettiği gelirle sevdiği şeyleri yapabiliyorsa çalıştığı iş pek de önemli olmayabilir. Tabi bu durum kişiden kişiye farklılık gösterebilir o yüzden kesin de konuşmamak lazım. Ama bir işyerinde çalışmak zorunda olan bir kişi en azından işini sevmeyi denemeli yoksa zaten çalışıyorsun bari kendini iyi hissetmenin yollarını aramak da lazım. Tekrar diyorum eğer kişi orada çalışma mecburiyetindeyse. Herkes sevdiği işi yapmak ister ama şartlar bazen istenildiği gibi gelişmiyor. Bazen şartları size uyduramıyorsanız siz şartlara uymak zorundasınız.",
      "score": 0,
      "upvotes": 0,
      "downvotes": 0
    },
    {
      "author": "RaltcoinsB",
      "created_time": "January 09, 2023, 04:47:52 PM",
      "body": "Quote from: totti67 on January 09, 2023, 11:18:00 AMyahu bu dayı zaten ordaymış da, mesleği onun üzerine bulmuşlar gibi olmuş biraz olay. dile kolay 84 koca sene, gerçekten inanılmaz bir hadise bu. ama olaya yaklaşımı çok pozitif, başka türlü zaten bu yaşına kadar gelmesi çok düşük ihtimaldi.Dayılıktan öteye gitmiş artık Dayı dediğin 50-55 yaş grubu bu direkt dede olmuş maşallah 100 yaşına gelmiş ve 16 yaşından beri aynı işte dedemin Eyt çıktığından haberi yok herhalde   gerçi yaş şartı ona işlemez 2 kere emekli olacak kadar çalışmış ya yaş ve sağlık tamamen şans işi kimi 12-13 yaşında lösemi ile savaşırken kimi 100 yaşına kadar sorunsuz yaşıyor kader hepsi",
      "score": 0,
      "upvotes": 0,
      "downvotes": 0
    },
    {
      "author": "ILuckyGuyI",
      "created_time": "January 09, 2023, 05:06:26 PM",
      "body": "Açıkçası ben sevdiğim işi ne derece seversem seveyim bu yaşa kadar çalışmazdım. İnsanın belli bir yaştan sonra kendine daha çok zaman ayırması gerekiyor.  Aynı şirkette çalışma olayına gelince de tabi yaptığınız mesleğin türüne ve niteliğine göre değişebilir bu. Ancak yine de bir ömür boyu aynı yerde çalışmak için genelde esnaf gibi bir şey olmak lazım bence. Örneğin bir mühendisseniz, doktorsanız ya da bu gibi başka bir mesleğiniz varsa kariyerinizin sonuna kadar aynı yerde çalışma olasılığınız oldukça düşük.",
      "score": 0,
      "upvotes": 0,
      "downvotes": 0
    },
    {
      "author": "verbakalim",
      "created_time": "January 10, 2023, 07:01:29 AM",
      "body": "İnsan gerçekten sevdiği işi yapınca aradan geçen zamanın pek farkında olmuyor. İlk işe başladığım zamandan beri 38 yıl bitmek üzere. Bu dedenin yaptığı çalışmanın yarısına az kaldı.",
      "score": 0,
      "upvotes": 0,
      "downvotes": 0
    },
    {
      "author": "wolwoo",
      "created_time": "January 11, 2023, 12:02:03 AM",
      "body": "Quote\"Sevdiğiniz şeyi yapın ve abur cuburdan uzak durun\"abur cuburdan uzak durmak mı   mutluluk göreceli kavram: kimi kuşları beslerken mutlu olur kimi adam doğrarken (var öyle psikopatlar)sevdiğimiz şeyi yapalım da nasıl? en az 50 milyon dolar olacak ki   relax relax gezip koluna bi rolex alamadıktan sonra altına model\\fiyat karşılaştırması yapmadan rahatça 0km mustang çekemezken, tatil yörelerinin birinden digerine fink atamazken, kodaman gibi yaşayamadıktan sonrashkjhdfewfrefgeçenlerde eyt muhabbeti oldu, hali vakti yerinde olanlar çalışmaya devam ediyor, bana kalsa hiç çalışmam, gezerim tozarım sanal alemlerde değil yalnızca, gezilebilecek neresi varsa gezerim tabi elit şartlarda  bok mu var çalışacak? para olsun yeter & sağlık+keyif",
      "score": 0,
      "upvotes": 0,
      "downvotes": 0
    },
    {
      "author": "trendcoin",
      "created_time": "January 11, 2023, 04:46:31 AM",
      "body": "dile kolay 84 yıl! günümüzde 5-10 yıl bir yerde çalışmış adam bulsak öpüp başımıza koyacak hale geldik (neden öpüyorsak artık :d). zygmunt bauman bu konuya akışkan modernite isimli çalışmasında değiniyor ve konuyu açıklıyor. artık dünya amcamızın yaşadığı yer değil, ilişkilerimiz her boyutuyla çok değişken ve daha acısı bu değişkenliğe ayak uyduramayanlar kaybediyor. ben sevdiğim işi yapıyorum, halimden memnunum, dünyaya bir daha gelsem aynı işi yapardım ancak aynı işletmelerde uzun süreler boyunca çalışmayı başaramadım ve bundan sonra da çalışmayı başarabileceğimi sanmıyorum.",
      "score": 0,
      "upvotes": 0,
      "downvotes": 0
    },
    {
      "author": "SUPERSAIAN",
      "created_time": "January 11, 2023, 10:30:24 AM",
      "body": "Quote from: RaltcoinsB on January 09, 2023, 04:47:52 PMQuote from: totti67 on January 09, 2023, 11:18:00 AMyahu bu dayı zaten ordaymış da, mesleği onun üzerine bulmuşlar gibi olmuş biraz olay. dile kolay 84 koca sene, gerçekten inanılmaz bir hadise bu. ama olaya yaklaşımı çok pozitif, başka türlü zaten bu yaşına kadar gelmesi çok düşük ihtimaldi.Dayılıktan öteye gitmiş artık Dayı dediğin 50-55 yaş grubu bu direkt dede olmuş maşallah 100 yaşına gelmiş ve 16 yaşından beri aynı işte dedemin Eyt çıktığından haberi yok herhalde   gerçi yaş şartı ona işlemez 2 kere emekli olacak kadar çalışmış ya yaş ve sağlık tamamen şans işi kimi 12-13 yaşında lösemi ile savaşırken kimi 100 yaşına kadar sorunsuz yaşıyor kader hepsi Eyt çıktığından haberi olsa da DEDE yapışmış kalmış artık onu o koltuktan kazıyarak çıkarmamız lazım. Dile kolay 84 sene, 84 sene boyunca ben ne yaptım diye sormadın mı kendine dede birde öğütler veriyorsun böyle mutluysa kendine mutlu ne diyelim. Aynı mesleği yapmasından ziyade sadece aynı şirkette çalışmasına şaşırdım kendi şirketi olsa gene bir nebze anlaşılırdı öylede değil.",
      "score": 0,
      "upvotes": 0,
      "downvotes": 0
    },
    {
      "author": "Ondekinecakabilirim",
      "created_time": "January 11, 2023, 01:50:03 PM",
      "body": "Çalışkan insanlara karşı hep bir sempatim var. Yaşlılıklarına rağmen çalışıyorlar. Gençlere de örnek oluyorlar. Ama mutlu olduğunuz yeri nasıl bulacaksınız. Ben çalıştığım işletmede bi temiz hava almak için 15 dakika ortadan kaybolsam döndüğümde nereye gittin baskısıyla karşılaşıyorum. Sağolsun işkolik bi müdürümüz var. Burda ne kadar uzun süre çalışabilirim ki. Bi yerde pes edeceğim tabiki. Bir işletmede çok bi yıllar boyunca çalışabilmek için huzurlu bir işletmede çalışmanız gerekiyor. Öyle bir yer bulursam kendime ben de yıllar boyunca çalışırım herhalde. Ama mutsuz iş ortamına artı olarak fazladan yüklenen sorumluluklar, kıskançlıklar, gammazlamalar, şikayetler ekleniyor. Of tüm bunlarla başa çıkmak iş yapmaktan bile zor.",
      "score": 0,
      "upvotes": 0,
      "downvotes": 0
    },
    {
      "author": "flipme",
      "created_time": "January 12, 2023, 08:01:10 PM",
      "body": "Bir şeyi 84 yıl boyunca sevebilir miyim bilmiyorum. Yaşama amacımızın en büyük nedenlerinden birisi üreme arzumuz ama ben bir kadını 84 yıl boyunca sevebilir miyim bilmiyorum. Hatta o kadın hiç yaşlanmasa ve hep genç kalsa bile onu 84 yıl boyunca sevebilir miyim bilmiyorum. En çok sevebileceğim şeyleri bile 84 yıl boyunca sevebileceğimi sanmıyorum. Sevdiğimiz işleri yapmak önemli. Bu konuda kimse farklı bir şey söylemez. Fakat aynı işi 84 yıl boyunca yapmak bir insan için çok sıkıcı olur bence. Kendi işini yapan biri belki daha fazla para kazanma hırsıyla hareket ettiği için bunu başarabilir. Fakat başka birinin bunu başarması bir istisna olarak değerlendirilmeli bence.",
      "score": 0,
      "upvotes": 0,
      "downvotes": 0
    },
    {
      "author": "püsür",
      "created_time": "January 13, 2023, 09:04:30 PM",
      "body": "İş için 1 dakika bile fazla durmayı aklım almıyor, dayı 84 yıl çalışmış. Ekonomik olarak zorunluluk olmadıkça insan niye çalışır anlamıyorum. İş ne olursa olsun, ne kadar severseniz sevin iş yerinde vakit geçirmek yerine eve gider kitap okurum ya da film izlerim, çeker eşofmanı otururum. Dayı başkasının kumaş şirketinde 84 yıl kalmış. Ben 24 yıl aynı binaya gitsem çeker silahı kendimi vururum. Hadi çok anlamlı bir iş olur anlarım, toplum ya da insanlık için yararlı bir şey olur, buluş yapılır falan tamam ama gidip başkasının şirketinde adamlara kâr ettirmek için beni 1 saniye kimse tutamaz. Kimseyi yargılamamak lazım ama ben böyle kişileri çok vizyonsuz buluyorum. Tamam interneti bilmiyor olabilir dayı ama yap bi caipirinha yap aç kitap oku, ya da git plaja brezil kızı poposu izle be dedem napıyosun daktiloyla falan allahını seversen.",
      "score": 0,
      "upvotes": 0,
      "downvotes": 0
    },
    {
      "author": "Jossque",
      "created_time": "January 17, 2023, 10:30:12 PM",
      "body": "Sevdiğim şeyi yapmak bu zamana kadar hiç nasip olmadı. Umarım finansal özgür olurum da sevdiğim şeyleri sevdiğim insanlarla yapma fırsatım olur. Ben bu zamana kadar bunun için çabalamak istedim ve devam edeceğim. Nasip olursa eğer sevdiğim şeyleri yapmak o zaman huzura kavuşacağımı düşünüyorum ve inanıyorum. Hayat tek bir kelime ile açıklanacak kadar basit değil ve sevdiğiniz şeyi yapmak için bütün çabalara değeceğini düşünüyorum. Her kim sizin onu yapmanızı istemese de kulak asmayın.",
      "score": 0,
      "upvotes": 0,
      "downvotes": 0
    },
    {
      "author": "kriminall",
      "created_time": "January 18, 2023, 07:00:08 AM",
      "body": "Dünyanın en güzel şeyi sevdiğiniz bir şeyi iş olarak yapmak olabilir, bu konuda gençlerin e sporcu veya futbolcu olma hayalleri buna en güzel örnek olarak tanımlanabilir, sevdiğimiz şeyleri yapmamız gerekiyor, ama günümüzde herkes sevmediği işte çalışmak zorunda kalıyor, bu yüzden insanlar bir ömür lanetler okuyarak işe bile gidebiliyor, keşke herkesi sevdiği işe yönlendirebilecek şeyler olsa,",
      "score": 0,
      "upvotes": 0,
      "downvotes": 0
    }
  ]
}