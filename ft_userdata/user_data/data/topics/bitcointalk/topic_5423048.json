{
  "id": "topic_5423048",
  "title": "meser#",
  "author": "meser#",
  "created_time": "November 25, 2022, 02:04:58 AM",
  "content": "Bu içerik meser# tarafından düzenlenen \"Bir yeteneğin varsa, onu kullanacağız-2 / YARIŞMA\" etkinliği için hazırlanmıştır. Sizlerinde bu etkinliğe teşriflerini ısrarla beklemekteyiz efenim Her gün yeni konu açmayınca uyuyamaz hale geldim  Bitcointalkmania (Bitcointalk forumu bağımlılığı hastalığıdır. Bu bağımlılığa sahip olan bireyler yeni güne foruma girerek başlar; eski günü de foruma girerek kapatır. Ayrıca yeni sekme açıp nereye gireceğini unuttuğunda parmakları istemsizce bitcointalk.org yazar. İleri seviye bitcointalkmania'larda ise SuperNotifier V2 kurulu olup burayı kontrol ettiklerinde belki bot çalışmıyor diyerek site üzerinden kontrolda yapabilir  ( konusunda yardımcı olabilecek bir profesyonel tanıdığınız var ise seve seve randevu almak isterim  İşin şakasını bir tarafa bırakalım ve bugün ki konumuza girişelim GİRİŞİME GİRİŞMEK9-5 çalışmak birçok insana artık çok zor ve yorucu geliyor. Bir zamanlar memur olan birisinin sırtı yere gelmez denilirdi. Güzel bir şirkette güzel bir konumda olmak yerini alır gibi oldu ancak son zamanlarda iyice kuduran enflasyon canavarı sayesinde düzenli bir maaş bile bu canavar karşısında dayanamaz hale geldi. Artık insanlar ek iş aramaya yapmaya başladı. Köyünden dönerken arabanın bagajını tıka basa organik meyve ve sebze ile dolduranından tutunda beden gücü gereken işleri kovalar oldular. Peki bunlar ne kadar yeterli olabilir ki? Zamanınızı, beden gücünüzü ve hatta sağlığınızı bu işlerde kullanarak ne kadar ilerleyebilirsiniz? Yabancı insanlara bakıldığında sürekli bir girişim peşinde oluyorlar birçok defa batıp tekrardan ayağa kalkıyorlar. Onlardan neyimiz eksik peki? Eksiğimiz yok fazlamız var! @Gencecikmen hocamızın açtığı şu konuda En Fazla Çalışıp En Az Kazananlar bakarsanız aslında onlardan daha çok çalışabilecek azime ve kararlığa sahip olduğumuzu görürsünüz. Aynı şartlara sahip aynı piyasada olsaydık o listedekilerden kat kat daha zengin olurduk bunun tartışmasına o konudan devam edilebilir. Ancak benim bugün bahsedeceğim husus bir girişime başlarken sanal olarak ihtiyaç duyabileceğimiz şeyleri nasıl kolaylıkla halledebiliriz. Bu konuya ilhamı keşfette gezerken görmüş olduğum bir post ile almış bulunmaktayım. Ayrıca aylar önce hazırlamış olduğum Girişimciliğe Girişmek! konusu ile paralel bir konu diyebiliriz 1) Güzel bir adGirişim planınız hazır ancak kitlenize hitap edebilmeniz için güzelde bir isime ihtiyacınız var. Bunun için herkes gibi soyadınızı kullanabilirsiniz ancak biraz demode olmadı mı artık? Bunun için yapay zekadan yardım alabileceğinizi biliyor muydunuz? Bu hizmeti veren sitemizin ismi Namelix. Sitemize girdiğimizde aradığımız ad seçimi için üç adımı tamamlamamız gerekmekte. Bunlardan ilki girişiminizle alakalı keyword yani anahtar kelimeleri girmek. İkincisi ise yapay zekadan isim önerisinin rastgeleliği. Yani yazmış olduğunuz keywordlerle ne kadar uyumlu olması gerektiği sorusudur bu. Azı seçerseniz keywordlerinize çok yakın kelimeler üretir. Çoğu seçersenizde yapay zekanın hayal gücünü ortaya çıkartırsınız. Üçüncü adım ise adın stili nasıl olsun sorusudur. Bu adımda adınız iki kelimeden mi oluşsun, sesteşimsi mi olsun, kısa cümle mi olsun ya da hepsi olsun seçeneği var. Ben cryptocurrency ve Turkey keywordlerini, rastgeleliği çok ve hepsini seçerek siteyi kullandım. Şahsen içlerinden Turkoft ismini beğendim ve girişimimizin ismi Turkoft olsun diyelim. Diğer adımlarda bu ismi kullanalım 2) Web SitesiWeb sitesi olmazsa olmazlarımızdandır. Artık internet evimize, telefonumuza ve hatta arabalarımıza kadar girmiş vaziyette. Satışını ya da hizmetini verdiğimiz şeylerin tanıtımını bir web sitesi ile yapmak girişiminizin hedef kitlesi bakımından arka sokağınızda tanımadığınız komşunuzdan, binlerce kilometre uzaklarda yaşayan john amcaya bile tanıtımını yapmamıza olanak sağlar. Bir web sitesini yayına alabilmeniz için temelde üç şeye ihtiyacınız vardır. Birincisi domain (alan adı), hosting (barındırma) ve webmaster. Ancak internet teknolojileri o kadar gelişti ki webmaster'a ihtiyaç duymadan kendi başınıza birkaç saat içerisinde web sitesi yapabilirsiniz. .tr uzantılar boşta öyle dediklerine bakmayın  Senelik bir alan adının maliyeti 5 dolar. Hosting içinse bazı siteler sayesinde ihtiyaç duymayabiliyorsunuz. Örneğin wix.com, wordpress'in kendi planları gibi. Buralarda aylık ödemeler mevcut ve 1 senelik domaini de hediye olarak kullandırtabiliyorlar yıllık ödemelerde. Hosting ise 1 dolara da bulabilirsiniz 1000 dolara da orası size kalmış. Tabi Türkiye'ye hitap etmek isterseniz Türkiye lokasyon bir hosting kullanmanızı öneririm eğer ulusal ise CDN bir hosting kullanmanızı öneririm ki normal hostinglere göre biraz tuzludur. Ayrıca wordpress'i kendi hostinginize de kurabilirsiniz. Hostingi kendiniz temin ederek sınırlama olmadan kullanabilirsiniz. Wix ve wordpress'in kendi sitelerinde barındırmak isterseniz; buralarda sürükle bırak yöntemleri ile rahatlıkla web sitenizi hazırlayabilirsiniz. Tabi kolaylık açısından wix wordpress'in önüne geçecektir ancak biraz temeliniz ya da öğrenme arzunuz var ise wordpress daha işlevsellik tanımaktadır. 3) TASARIMAhh o grafikerler yok mu grafikerler. Grafikerler müşterilerinden, müşteriler ise grafikerlerinden çok dert yanarlar. Photoshop, illustrator, indesign, after effects gibi programlara bilgili olup istediklerinizi tasarlarlar. Belki de denediniz bu programlarla birşeyler yapmayı, ya da edit videolarına denk geldiniz ve çok karışık geldi. Korkmayın forumda defalarca Canva'nın konusunu açtım görmediyseniz burada görürsünüz. Tam anlamıyla tasarımsal olarak ihtiyaçlarınızı karşılayabilecek bir web sitesidir. Bu ana başlıkların altında birçok alt başlık bulunmaktadır. İhtiyacınıza göre ve paylaşacağınız platformlar gibi yerlere uygun olarak fazlaca opsiyonu barındırır. Sürükle bırak yöntemi burada da aktiftir ve gerçekten de birçok işi çok kolay etmektedir. Web sitesi olarak kullanabileceğiniz gibi mobil app'leri de mevcuttur. 4) E Mailmeser@meser#.com nasıl güzel bir domain değil mi? Birisi mail adresinizi sorduğunda crazyboy_42_serseriyarali_ucamayankus@hotmail.com adresinizi vermekten daha havalıdır  Girişiminiz için domaini ve hostingi aldığınızda bu şekilde mailleri hosting paketinizin limiti dahilinde ücretsiz olarak kullanabilmektesiniz. webmail.meser#.com şeklindeki adresten ya da pop3, imap protokolleriyle mail programlarınıza aktarabiliyorsunuz. wix'te mail için ayrı ücret alıyorlardı diye hatırlıyorum. Ayrıca yandex mail, gmail ve outlook gibi hizmetlere yönlendirmelerde de bulunabilir bu sitelerin hizmetlerinden de yararlanabilirsiniz. Yandex ücretsiz olup diğerleri ücretlendirmeye tabidir. Uluslararası ve özellikle ABD'ye yönelik olacaksa işletmeniz yandex'i katiyen önermem regülasyonlarla karşılaşırsınız.Mail konusunda birden fazla konuya değineceğim. Bunlardan bir tanesi ise mail list oluşturmak. Mail list müşterilerinizle etkileşimde kalmanız için günümüzün en etkili yöntemlerindendir tabi doğru kullanırsanız. Örneğin müşterilerinizin doğum gününü kutlamak, haftalık ya da aylık işlerine yarayacak bültenler oluşturmak ya da kampanyalarınızın reklamını yapmak. Hazırladınız ve gönderdiniz diyelim eee sonuç ne oldu okudu mu ya da güzel oldu mu ya gibi sorularınıza kısa vadede birçok e mail hizmeti veren siteleri kullanabilirsiniz. Bunlar ücretli olup aldığı ücreti hakeden uygulamalardır ücretsiz sürümleri de mevcuttur ancak bu yöntemle de reklamlarını yaparsınız  Sürükle bırak yöntemiyle rahatça güzel mailler hazırlayabileceğiniz gibi okundu bilgisi gibi interaktif seçeneklerle feedbackler yardımıyla kendinizi geliştirebilirsiniz. Piyasada en bilineni ise Mail Chimp'tir. Bu sitenin ücretlendirmesi içinde ücretsizde 2500 mail sınırı bulunmakla beraber yükselen limitler ve özelliklerle sırasıyla 11,17 ve 299 dolarlık paketler vardır. Mail Chimp'e muadil olarak ise MailerLite ı örnek verebilirim. Ücretsiz, 9 dolar ve 19 dolarlık paketler bulunmakla beraber ücretsizde aylık 12.000 mail hakkınız bulunmaktadır.Böyle kurumsal bir firmada çalışan birisinden mail aldıysanız gözünüze çarpmıştır illa ki en altta cafcaflı kartvizitimsi bir imza. Evet bunu da ücretsiz bir şekilde Hubspot'un E mail imza aracı ile hazırlayabiliriz. Birkaç dakika bile sürmeden güzel sade bir tasarım ile sizde imzanızı hazırlayabilirsiniz ve unutmayın linkli bir şekilde resim halinde değil 5) Ödemeler Web sitesi aracılığıyla satış yapacaksanız ödemeleri nasıl alacağınız önemlidir. Bunun için banka havalesi, kredi kartı seçeneğini kullanabilirsiniz ne yazık ki geçtiğimiz yıl gelen düzenleme ile kripto paralar ile ödeme alamıyoruz. Banka havalesi işi kolay ama ya kredi kartı nasıl olacak derseniz bunun için birçok yöntem bulunmakta tabi bunun içinde girişiminizi yasalar önünde doğrulamanız gerekmekte o zamana kadar ne yazık ki banka havalesi dışında bir seçeneğiniz olmayacaktır. Keşke paypal kapanmasaydı da diyebiliriz. Ama diyelim ki hukuki işlemlerinizi hallettiniz bankalarla sanal pos için görüşebilirsiniz eğer iyi ilişkilere sahip olduğunuz bir şube varsa kolayca halledebilirsiniz ancak aksi taktirde işiniz zor olacaktır. Bu durumlarda ise iyzico, paytr, moka vb firmalarla çalışabilirsiniz. Komisyon oranları bankaya nazaran biraz yüksek olacaktır ne yazık ki.6) Google Haritalar Google haritalarda zilyon tane işletme görmüşsünüzdür peki neden sizin girişiminizde burada yer almasın? Bunun için Google benim işletmem üzerinde girişiminizin adresi, iletişim bilgileri, girişim detayları gibi bilgileri doldurarak onay sürecine girersiniz. Onay süreci ise şu şekilde işlemektedir: Dolandırıcılık riskine karşın vermiş olduğunuz adrese google bir mektup gönderir ve bu mektubun içinde bir kod yer alır bu kod ile onaylamış olursunuz ve tadaaaa artık sizde haritalarda varsınız. 7) Sosyal Medya Web sitesi gibi sosyal medya hesapları da artık işletmelerin olmazsa olmazlarındandır. Her türlü mecrada kitlenize ulaşmak için hesaplarınızı açmalısınız. Ayrıca bu platformlarda aktif olmanız sizi daha ön plana çıkaracaktır. 3.Adımda  bahsetmiş olduğum Canva uygulamasında her platform için ihtiyacınız olan içeriği hazırlayabilirsiniz. Ayrıca aşağıda yer alan platformlardaki hesaplarınızı canva'ya bağlayarak ister eş zamanlı isterseniz de ileri tarihe planlayarak paylaşabilirsiniz. Boş bir vaktinizde oturup 10 tane içerik hazırlayıp 10 gün boyunca bacaklarınızı masaya uzatabilirsiniz  Ben yapamam demeyin, başarısız olurum demeyin, üşenmeyin! Atasözümüz ne der akıllı paçayı sıvayana kadar deli dereyi geçer. Bugün ekeceğiniz tohum ileride size orman olarak dönecektir. Yerinizde saymayacağınız günlere",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5423048",
  "comments": [
    {
      "author": "eightdots",
      "created_time": "November 25, 2022, 06:49:43 AM",
      "body": "10 numara rehber olmuş eline koluna sağlık. Özellikle bir fikri olup da işe nereden başlayacağını bilmeyenler için yol gösterici. Bazen en basit şeyler onu nasıl yapacağını bilmediğinde çok zor olabiliyor. Konu başında denildiği gibi artık bir kişinin maaşı bazı istisna meslekler dışında yetmiyor. Ek iş yapmayan kalmadı. Ama kolay da değil bu işler. Bir ama daha ekliyorum ve başladığında kolaylaştığını söylüyorum. Başlamadan pes eden çok kişi tanıyorum. Bazen de herşeyiniz tam oluyor ama istediğiniz iş beklentinizi karşılamıyor. Riskleri de barındırıyor içinde. Hadi şu işi yapalım ve kazanalım diye bir iş yok artık. O yüzden birçok kişi sermaye koymadan yapılabilecek işlere yöneldi. En bariz örneği amazon. Sermaye koymadan demişken o kadar da kolay değil. En basiti amazonda herşeyi tamamladınız mağazanızı açtınız satış yapmaya başladınız. Amazonun belirli ödeme günlerine kadar ödeme alamadığınız için ilk başlarda sermayeniz oluşana kadar yani kazandığınızla satış yapmaya başlayana kadar siz kartınızdan karşılıyorsunuz. Satışlar çok fazla geldiğinde de ya mağazanızı tatil ediyorsunuz ya da ürün stoğunu sıfırlıyorsunuz. Birçok yöntemi var ama ne kadar satış geleceğini bilmediğiniz için yüksek limitli karta ihtiyacınız var. Bu bile sermaye. Yani demek istediğim riskler var avantajlar var. Bunu belirleyip yola çıkmak lazım. Amazondan devam edeyim örneğe. Satış yaptınız önce mal gönderildi ve bu aşamalardan geçtiniz. Bir de ne gördünüz. Hesabınız suspend oldu. E içerde paranız kaldı napcaksınız. İşte o gerekli sermayeniz kenarda duracak yoksa işiniz zor. Olay dönüyor dolaşıyor sermayeye geliyor. Her şey yolunda gitti o zaman zaten hayırlı işler. Uzun süredir amazonda ya da başka bir platformda satış yapan kişilerin zamanla kullanmaya başladığı ve gerekliliği her geçen gün artan programlar ya da paketler var. Bunlar da ücretli. Az ama yine de aylık sabit gider olduğu için bir sermaye lazım. Şu an \"girişime girişmek\" yani başlangıç aşamasında bilgi verildiği için ilerde bu konuya da değinenler çıkacaktır. İnstagramda 10 reklamdan 9'u nasıl satıcı oluruz başlığında ve milleti dolandırmaya yönelik olduğu için burada böyle değerli bilgileri gördüğümde hem seviniyorum hem de forumun faydalı olduğunu görüyorum.Özellikle böyle konuları açan kişilerin emeğine sağlık gerçekten bu devirde kimse kolay kolay bilgisini paylaşmıyor. Forumda 7. ayım ve burada geçen zamanımın bana olumlu şeyler kattığını görüyorum ve bilmediğim birçok şey öğreniyorum.Meritleri geldiği gibi dağıtıyorum şu an kalmadı o yüzden ilk gelen meritim bu konuya olacak.",
      "score": 0,
      "upvotes": 0,
      "downvotes": 0
    },
    {
      "author": "Captain Corporate",
      "created_time": "November 25, 2022, 12:42:42 PM",
      "body": "Şuan bu mantığa yakın bir iş fikri üzerinde çalışıyorum. Senelerdir kripto paralar üzerinden para kazanmış birisi olarak, aklımda kripto paradan çooook uzak bir iş yapmak var (belki arada ödemeyi kripto alırım bilmiyorum).Çok karışık bir şey değil, temeline baktığınızda bir adet websites, ve mümkünse bol trafik, bu sayede reklamdan gelir. Temeli bu aslında, tabii çok daha detayı var, ama oturup bakınca temeli tamamen bu şekilde. Elbette sırf şunu yapmak için bile baya bir şeyle uğraşmak gerekiyor, yani bunun reklamıydı, insan çekmesiydi, backlink ayarlamasıydı falan derken bin bir türlü şeyle uğraşması gerekiyor insanın. Olay sadece keyword ile tepede çıkmak bile değil, belkide 50 tane 100 tane keywordde tepede çıkmak, işte bunlar çok çok zor şeyler ve gerçekten insanı çok yorabilecek şeyler.Neyse şimdilik daha domain falan yeni aldım, uğraşacak ne halim var ne vaktim, bu aralar biraz iş saati iş, iş biter bitmez netflix ve yatış şeklinde yaşamaya çalışıyorum, daha fazla yorgunluğu kaldırabilecek gibi değilim, ama bi ara bunu yaparım gibi duruyor.",
      "score": 0,
      "upvotes": 0,
      "downvotes": 0
    },
    {
      "author": "wolwoo",
      "created_time": "November 25, 2022, 01:20:25 PM",
      "body": "Harika bir sunum olmuş @meser# tebrik ederim son derece muntazam birkaç ufak imla hatası dışında   god damn it merit yok neyse ki EFS halletmiş bi kısmını, inşallah kısa zamanda legendary olursun bu gidişle de olacaksın anyway bi an gözümde canlandi hatta serisini yapmışım gibi hissettim. bi düzine hatta daha fazla sanal işletme açıp, para sayma makinesine gerek kalmadan bankadaki bakiyemin arttığını çekirdek çitleyerek izlediğimi düşündüm. kim bilir belki bir gün...",
      "score": 0,
      "upvotes": 0,
      "downvotes": 0
    },
    {
      "author": "meser#",
      "created_time": "November 25, 2022, 03:52:21 PM",
      "body": "Quote from: eightdots on November 25, 2022, 06:49:43 AM-Sonda da dediğim gibi hocam akıllı paçayı sıvayana kadar deli dereyi geçermiş. Bu atasözü şimdiye uyarlansa akıllı bir işe girişene kadar deli gökdeleni dikermiş. Gerçekten de öyle ne yazık ki. Hayatımız boyunca iyi bir tahsil almadan bir yerlere gelemeyeceğimiz bize aşılanmış bir şekilde büyüdük. Takiiii mezun olup özel sektörde işe girdiğimizde lise mezunu anca olmuş ya da olamamış bir patronu görene kadar(ki küçümsemiyorum aksine tebrik ediyorum şimdiki aklım olsa çok önceden ticarete girişirdim.)! Ticaretle ilgilenen bir aileden gelen bir insan ile beyaz yakalı masa başı bir işte çalışan bir aileden gelen kişilerin mentalleri arasında dünya kadar fark oluyor. Bunun başında ise risk alma durumu geliyor. 1.seçenekteki insan aman kaybedersem 100-200-300K kaybederim yarın 500K kazanırım derken, 2.seçenekteki insan ben bu parayı 2-3 senede kazanıyorum diyerek ya riski almıyor alırsa da güvenli limanından uzaklaşmadan 1'i 1.5 yapıp çekiliyor. Bir söz vardır sizin alamadığınız riski alanlar, sizin hayalini kurduğunuz hayatı yaşar. Bazen risk almalı, canını dişine takmalı ve denemeli sonuçta fırsatlar kapıyı iki defa çalmıyor. Çok sonraları keşke o fırsatı deneseydim demek çok ağır olacaktır.Amazon vb yerleri zamanında araştırmıştım hatta ilerleyen yıllardaki hedeflerimden bir tanesi bu noktada hizmet verenlere hizmet verecek şekilde olacak. Bahsetmiş olduğunuz programlar ve paketlerin maliyetleri genellikle döviz bazlı oluyor ve başlangıç noktasında olanlar için külfetli olabiliyor. Bunlara tamamen ihtiyaç var mı? Aslında yok ancak faydası var mı? Tabiki de evet. Bunlar olmadan bir işi 10 saatte yapabilirken bunlarla 3-4 saate indirebiliyorsunuz. Bunları kullanmayı ise o derenin en derinini gördüğünüzde tavsiye ederim. İşte o zaman dünyanın kaç bucak sizin boyunuzun posunuz kaç dirhem olduğunu bilirsiniz ve o riski alıp almamanız gerektiğini bilirsiniz. Bahsettiğiniz tarzdaki içeriklerle hemen her gün bende karşılaşıyorum. Doğru yanları var mı evet var. Ancak ne onların anlattığı kadar kolay, ne de onların bahsettiği o kısa süredeki kadar karlı. Bu tarz reklamlardaki eğitimleri almak yerine birçok youtube kanalı, sosyal medya paylaşımcıları var. Ayrıca birçok platformun kendi blogları, webinarları mevcut bunları izleyerek takıldığınız hususlarda ticket açarak hem ücretsiz hem de daha sağlıklı bilgiye erişim sağlayabilirsiniz. O eğitimi satanların çoğu gerçekten bu işi yapabilir ancak onlar bir eğitim almadan bunları öğrendi bizlerin bu nokta da onlardan hiçbir eksiğimiz yok.Bu tarz konuları giriş aşamasında anlatmaktayım. Çünkü herşeyi sunduğumuz zaman kişide araştırma merakı ve şevki olmuyor. En iyi öğrenme şekli kendi kendine öğrenme şeklidir. Ben yolu açarım o yolu tepmek okuyucuya kalır. Tabi bu noktalarda sorularınız meraklarınız ve yardıma ihtiyacı olanlar mesaj kutumu doldurmaktan da çekinmesin  Quote from: wolwoo on November 25, 2022, 01:20:25 PM-O kadar kusur kadı kızında da olur abeeey  Sen bir an gözümde canlandı deyince benimde gözümde sen hayat bilgisinde ki amil gibi canlandın Quote from: Captain Corporate on November 25, 2022, 12:42:42 PM-O yorgunluğun bitmesini beklersen hocam bir bakmışsın domainin süresi bitmiş  Domaini aldın ya, cdn hosting al wordpressi kur. Üstüne güzel bir template bul ya da satın al, r10'dan elementor pro ile yavaş yavaş gerekirse bir ayda tasarımı hallet. Sitemap'idir analytic'idir bunları ayarla open ai ile de yazı yazdır her gün bir tanesini paylaş. Gerekirse 5-6 ayını alsın ancak yavaşta olsa hareket et. Enerjini topladığında bu işlerle uğraşıp tekrardan yorulma",
      "score": 0,
      "upvotes": 0,
      "downvotes": 0
    }
  ]
}