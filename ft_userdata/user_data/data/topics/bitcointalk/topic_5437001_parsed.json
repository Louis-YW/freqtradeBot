{
  "id": "topic_5437001",
  "title": "Domchi",
  "author": "Domchi",
  "created_time": "January 27, 2023, 01:21:28 PM",
  "content": "Pozdrav svima,ponovno nam je došlo ono vrijeme u godini kada svi koji su ostvarili profit na cryptu trebaju prijaviti i platiti porez (s tim da su ove godine to oni koji su shortali a ne hodlali ).No bez obzira na porez, i oni koji su ostvarili dobit i oni koji su kupovali shitcoine, prema čl. 70 st. 5 Zakona o porezu na dohodak trebaju voditi FIFO evidenciju. Za razliku od dionica, za crypto to već nakon nekoliko transakcija postaje nemoguće voditi ručno, jer se transakcije u FIFO evidenciji zbog praćenja nabavne cijene fragmentiraju u eksponencijalno sve veći broj transakcija kad se jedna kriptovaluta mijenja u drugu bez izlaska u fiat.Složio sam web aplikaciju koja na temelju liste transakcija generira FIFO evidenciju za koju se nadam da će koristiti svima koji se trenutno muče s FIFO evidencijom.Aplikaciju je moguće koristiti potpuno anonimno, ne treba se ulogirati niti ostaviti nikakve podatke. Lista vaših transakcija obrađuje se u vašem browseru i ne šalje se na server. Ne radim ni za Poreznu, ni za porezni USKOK, i zbilja me ne zanimaju vaši podaci, dapače, zadnja stvar koju želim je biti sudionik u vašem pranju prljavih milijuna preko NFT-ova. Aplikacija je dostupna na https://fifoator.com i trenutno je u beti, a svi komentari su dobrodošli.",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5437001",
  "comments": [
    {
      "author": "Daniel91",
      "created_time": "January 28, 2023, 09:01:35 AM",
      "body": "Hvala na ovome Domchi, mislim da će ova aplikacija zaista mnogima pomoći.Ja za sada još nisam stigao isprobati samu aplikaciju, ali pogledao sam tvoj FAQ i zaista je vrlo koristan i dobar, sa puno dobrih pojašnjenja koji mogu pomoći kod nekih nejasnoća u prijavi kripto poreza.Evo, već mnogi pitaju na ovom lokalu kako riješiti problem prijave poreza ako nemaš ulaz u kripto tj. dokaz o kupnji prvog kripta, i ako ti nedostaju neke transakcije.Mislim da si dao jako dobro rješenje za ovaj problem, koji će vjerojatno proći kod porezne.Evo tvog pojašnjenja u nastavku (s tvoje stranice).Što ako nemam evidenciju svih transakcija?Poželjno je (i po zakonu obvezno) imati evidenciju barem za zadnje dvije godine, budući da su kupnja i prodaja unutar tog razdoblja oporezive. Ukoliko u ulaznoj datoteci ne postoji ulazna transakcija za neku kriptovalutu, a postoji transakcija u kojoj se ta kriptovaluta prodaje, pri obradi datoteke će se automatski generirati transakcija u kojoj je ta kriptovaluta kupljena 2009. godine za 0 HRK.Ako nemate evidenciju svih transakcija, a imate početno stanje crypto walleta, poželjno je na početak liste transakcija dodati \"lažne\" transakcije s datumom dvije godine prije prve transakcije gdje je ta količina kriptovaluta kupljena za 0 HRK, te ih zatim ručno obrisati iz izlaznih podataka. Imajte na umu da je točnost FIFO evidencije predane Poreznoj vaša odgovornost; ovaj servis ni na koji način ne provjerava niti garantira točnost obrađenih podataka.Sviđa mi se ovo ponuđeno rješenje i možda ga i iskoristim, jer bolji način nitko do sada nije ponudi.Na početnoj stranici si dao još jako puno korisnih i praktičnih informacija poput odgovora na pitanja kako izračunati porez koji moram platiti, kako treba izgledati FIFO evidencija i drugo pa savjetujem svima da prouče tvoje primjere.",
      "score": 0,
      "upvotes": 0,
      "downvotes": 0
    },
    {
      "author": "Domchi",
      "created_time": "January 28, 2023, 12:31:18 PM",
      "body": "Quote from: Daniel91 on January 28, 2023, 09:01:35 AMJa za sada još nisam stigao isprobati samu aplikaciju, ali pogledao sam tvoj FAQ i zaista je vrlo koristan i dobar, sa puno dobrih pojašnjenja koji mogu pomoći kod nekih nejasnoća u prijavi kripto poreza.Možeš probati učitati testnu datoteku iz FAQ-a - a sad sam linkao i FIFO koji se dobije iz nje u FAQ-u.Ali ono što me zbilja zanima je da ljudi isprobaju na svojim stvarnim transakcijama, pogotovo oni koji su se više prebacivali između raznih kriptovaluta, i istovremeno ulazili i izlazili u fiat. Za takve slučajeve FIFO evidencija može dati skroz drugačiji iznos poreza nego što bi čovjek očekivao.Quote from: Daniel91 on January 28, 2023, 09:01:35 AMEvo, već mnogi pitaju na ovom lokalu kako riješiti problem prijave poreza ako nemaš ulaz u kripto tj. dokaz o kupnji prvog kripta, i ako ti nedostaju neke transakcije.Mislim da si dao jako dobro rješenje za ovaj problem, koji će vjerojatno proći kod porezne.Kad aplikacija naleti da prodaješ nešto što nisi kupio, automatski će ti generirati početnu transakciju jer zna da si u nekom trenutku kupio, pa je na tebi da vidiš što ćeš s tim i što je to bilo. Međutim ako si kupio unutar zadnje 2 godine, a nemaš tu transakciju u ulaznim podacima, onda nemaš točne podatke; onda aplikacija nema informaciju o tome pa ne može označiti da se na to plaća porez.Dakle, upucati svoje transakcije u aplikaciju, i pogledati jesu li se na početku automatski generirale ulazne transakcije. Ako jesu, onda provjeriti je li nešto od toga kupljeno u zadnje 2 godine i to rješavati ručno tj. iskopati evidenciju, ili zanemariti ako si siguran da nije bilo ulaza iz fiata u zadnje 2 godine.Treba biti svjestan da te generirane transakcije nisu, je li, \"stvarne\". Možda najbolje uzeti iznose iz njih i u \"pravu\" FIFO evidenciju napisati na početku na temelju toga početno stanje za svaku valutu.U svakom slučaju, nigdje u zakonu ne piše koliko dugo treba čuvati FIFO evidenciju:ako hoćeš biti siguran, najbolje je imati FIFO nakon 1.1.2016. jer prije toga Porezna nema zakonsku osnovicu za evidenciju, tj. prije toga ih ništa ne zanimaako ne tako, onda možeš računati na poreznu zastaru od 6 godinarealnije, bitno je imati evidenciju i dokaze zadnjih 2 godine, jer je prije toga neoporezivo...i konačno, ako prilažeš FIFO evidenciju uz JOPPD (što nisi obavezan, ali možeš), možeš priložiti samo zadnju godinu. Iako je vjerojatno bolje 2 godine ako hoćeš biti jako dobar prema Poreznoj i davati im sve na pladnju.Bitno je čuvati listu svih transakcija, pa se onda na temelju toga s ovom mojom aplikacijom može izgenerirati FIFO evidencija. Čak i ako ništa nisi čuvao dosad, ako sad počneš voditi evidenciju, s prolaskom vremena imat ćeš te minimalne dvije godine transakcija. Porezna dosad nije inzistirala na FIFO evidenciji u praksi, i nadam se da neće još neko vrijeme. S obzirom na to da su dosad objašnjavali FIFO samo na najjednostavnijim primjerima, mislim da im nije jasno koliko su zapleli stvari za nas koji imamo više od par transakcija, te računam da ni nemaju kapacitet to provjeravati FIFO za crypto zasad, što svima koji nisu bili ažurni daje vremena da se \"pokriju\" s evidencijom.",
      "score": 0,
      "upvotes": 0,
      "downvotes": 0
    },
    {
      "author": "slackovic",
      "created_time": "February 03, 2023, 09:14:55 AM",
      "body": "Nisam siguran je li netko postavio pitanje, ali kako se u FIFO evidenciji prikazuje leverage trading? Jer to je malo složeniji princip trgovanja gdje ne mogu napisati da sam za 1600 dolara kupio 1 ETH uz 10x leverage kad sam zapravo uložio 160 dolara da posudim 10 puta veći iznos ETH-a.",
      "score": 0,
      "upvotes": 0,
      "downvotes": 0
    },
    {
      "author": "Domchi",
      "created_time": "February 03, 2023, 06:57:08 PM",
      "body": "Quote from: slackovic on February 03, 2023, 09:14:55 AMNisam siguran je li netko postavio pitanje, ali kako se u FIFO evidenciji prikazuje leverage trading? Jer to je malo složeniji princip trgovanja gdje ne mogu napisati da sam za 1600 dolara kupio 1 ETH uz 10x leverage kad sam zapravo uložio 160 dolara da posudim 10 puta veći iznos ETH-a.Ovo je jako dobro pitanje - to se oporezuje isto kao i na Forexu, odnosno, ako ti je trade kraći od 2 godine, i ostvario si dobit, na tu kapitalnu dobit plaćaš 10% poreza. Vrlo jasno i jednostavno. Tvoj kolateral ne sudjeluje u posudbi i trade-u osim kao garancija. Iznos kamata koji si platio za margin loan možeš uračunati u trošak transakcije i za njega umanjiti dobit. Ako si ostvario gubitak, poreznu osnovicu u godišnjem JOPPD-u možeš umanjiti za taj gubitak.Dakle, ako posudiš 1650 USD na marginu, kupiš 1 ETH, prodaš ga idući dan za 1700 USD i zatvoriš marginu, imaš 50 USD profita, i na tih 50 USD plaćaš porez.E sad... što ako otprije imaš 0.5 ETH koji si kupio 2017.? Strogo primjenjen FIFO princip nalaže da si prvo prodao onih 0.5 ETH iz 2017., i na to ne plaćaš porez, i onda si prodao još novih 0.5 ETH za koje ti je nabavna cijena 1650/2=825 USD, i računaš profit (1700/2)-825=25 USD profita na koji plaćaš porez. Sa strane ti je ostalo još 0.5 neprodanih ETH koji imaju datum nabave s početkom trade-a.U Poreznoj sumnjam da su ikada razmišljali o margini, i osobno ih se ne bih usudio ni pitati o tome jer će samo zakomplicirati praksu. Umjesto toga, ja bih za margin tradeove napravio zasebnu tablicu, napisao tok 1650 USD->1 ETH->1700 USD i na nju ne bih primjenio \"normalan\" FIFO, nego bih spario svaki stvarni ulaz sa stvarnim izlazom, jasno napisao profit, i za gornji primjer platio više poreza nego u \"kompliciranom\" slučaju tj. računao da mi je porezna osnovica 50 USD.Sumnjam da bi Porezna oko toga previše prigovarala jer na taj način platim nešto više poreza nego po \"kompliciranoj\" metodi, iako striktno gledajući komplicirana metoda proizlazi iz onoga što je napisano u zakonu, i to nije problem samo crypta, nego i svih koji koriste marginu kod brokera, osobito na Forexu.Ako hoćeš vidjeti kako izgleda točno izračunata \"komplicirana\" metoda, propustiš transakcije kroz ovaj moj Fifoator. Za ovu drugu alternativu, samo malo uredi transakcije da budu sparene i zbroji profit u Excelu.Ovo gore je naravno samo moje mišljenje. Za službeno mišljenje bi trebalo pitati Poreznu. Koliko znam dosad još nitko nije Poreznu pitao za takve kompliciranije slučajeve, niti su davali ikakve smjernice po tom pitanju. Najkompliciraniji primjer koji su ikad dali je s dvije ulazne i dvije izlazne transakcije u onom službenom mišljenju o kriptovalutama, i u tom primjeru su fulali, tj. pobrkali su redoslijed i napravili su LIFO umjesto FIFO. Dakle, ni Porezna isto ne zna napraviti FIFO.",
      "score": 0,
      "upvotes": 0,
      "downvotes": 0
    },
    {
      "author": "slackovic",
      "created_time": "February 04, 2023, 08:24:18 AM",
      "body": "Quote from: Domchi on February 03, 2023, 06:57:08 PMOvo je jako dobro pitanje - to se oporezuje isto kao i na Forexu, odnosno, ako ti je trade kraći od 2 godine, i ostvario si dobit, na tu kapitalnu dobit plaćaš 10% poreza. Vrlo jasno i jednostavno. Tvoj kolateral ne sudjeluje u posudbi i trade-u osim kao garancija. Iznos kamata koji si platio za margin loan možeš uračunati u trošak transakcije i za njega umanjiti dobit. Ako si ostvario gubitak, poreznu osnovicu u godišnjem JOPPD-u možeš umanjiti za taj gubitak.Dakle, ako posudiš 1650 USD na marginu, kupiš 1 ETH, prodaš ga idući dan za 1700 USD i zatvoriš marginu, imaš 50 USD profita, i na tih 50 USD plaćaš porez.E sad... što ako otprije imaš 0.5 ETH koji si kupio 2017.? Strogo primjenjen FIFO princip nalaže da si prvo prodao onih 0.5 ETH iz 2017., i na to ne plaćaš porez, i onda si prodao još novih 0.5 ETH za koje ti je nabavna cijena 1650/2=825 USD, i računaš profit (1700/2)-825=25 USD profita na koji plaćaš porez. Sa strane ti je ostalo još 0.5 neprodanih ETH koji imaju datum nabave s početkom trade-a.U Poreznoj sumnjam da su ikada razmišljali o margini, i osobno ih se ne bih usudio ni pitati o tome jer će samo zakomplicirati praksu. Umjesto toga, ja bih za margin tradeove napravio zasebnu tablicu, napisao tok 1650 USD->1 ETH->1700 USD i na nju ne bih primjenio \"normalan\" FIFO, nego bih spario svaki stvarni ulaz sa stvarnim izlazom, jasno napisao profit, i za gornji primjer platio više poreza nego u \"kompliciranom\" slučaju tj. računao da mi je porezna osnovica 50 USD.Sumnjam da bi Porezna oko toga previše prigovarala jer na taj način platim nešto više poreza nego po \"kompliciranoj\" metodi, iako striktno gledajući komplicirana metoda proizlazi iz onoga što je napisano u zakonu, i to nije problem samo crypta, nego i svih koji koriste marginu kod brokera, osobito na Forexu.Ako hoćeš vidjeti kako izgleda točno izračunata \"komplicirana\" metoda, propustiš transakcije kroz ovaj moj Fifoator. Za ovu drugu alternativu, samo malo uredi transakcije da budu sparene i zbroji profit u Excelu.Ovo gore je naravno samo moje mišljenje. Za službeno mišljenje bi trebalo pitati Poreznu. Koliko znam dosad još nitko nije Poreznu pitao za takve kompliciranije slučajeve, niti su davali ikakve smjernice po tom pitanju. Najkompliciraniji primjer koji su ikad dali je s dvije ulazne i dvije izlazne transakcije u onom službenom mišljenju o kriptovalutama, i u tom primjeru su fulali, tj. pobrkali su redoslijed i napravili su LIFO umjesto FIFO. Dakle, ni Porezna isto ne zna napraviti FIFO. Jao pa zaboli me glava samo dok ovo čitam. Ne znam samo što bi bilo kad bi stvarno krenuo pratiti svaki margin trade. Najgore je što ljudima poput mene ovakve \"kombinacije\" izgledaju toliko komplicirano da bi radije živio u ilegali nego pokušao opravdati zaradu FIFO evidencijom. Jer nije sad stvar pisanja svakog trejda nego što to još mora biti potkrijepljeno nekim dokazima s kripto mjenjačnice, zar ne? Jer inače bi svatko mogao izmisliti FIFO analizu. Što ako je kripto mjenjačnica na kojoj radim margin trade decentralizirana i nema mogućnost ispisa svih transakcija koje su napravljene? Znam da se može napraviti ispis transakcija s walleta ali tamo nigdje ne pišu detalji transakcije. Samo piše da je poslana određena količina USDC-a i u drugoj transakciji da je određeni iznos USDC-a vraćen.",
      "score": 0,
      "upvotes": 0,
      "downvotes": 0
    },
    {
      "author": "Daniel91",
      "created_time": "February 04, 2023, 10:25:37 AM",
      "body": "Quote from: slackovic on February 04, 2023, 08:24:18 AMQuote from: Domchi on February 03, 2023, 06:57:08 PMOvo je jako dobro pitanje - to se oporezuje isto kao i na Forexu, odnosno, ako ti je trade kraći od 2 godine, i ostvario si dobit, na tu kapitalnu dobit plaćaš 10% poreza. Vrlo jasno i jednostavno. Tvoj kolateral ne sudjeluje u posudbi i trade-u osim kao garancija. Iznos kamata koji si platio za margin loan možeš uračunati u trošak transakcije i za njega umanjiti dobit. Ako si ostvario gubitak, poreznu osnovicu u godišnjem JOPPD-u možeš umanjiti za taj gubitak.Dakle, ako posudiš 1650 USD na marginu, kupiš 1 ETH, prodaš ga idući dan za 1700 USD i zatvoriš marginu, imaš 50 USD profita, i na tih 50 USD plaćaš porez.E sad... što ako otprije imaš 0.5 ETH koji si kupio 2017.? Strogo primjenjen FIFO princip nalaže da si prvo prodao onih 0.5 ETH iz 2017., i na to ne plaćaš porez, i onda si prodao još novih 0.5 ETH za koje ti je nabavna cijena 1650/2=825 USD, i računaš profit (1700/2)-825=25 USD profita na koji plaćaš porez. Sa strane ti je ostalo još 0.5 neprodanih ETH koji imaju datum nabave s početkom trade-a.U Poreznoj sumnjam da su ikada razmišljali o margini, i osobno ih se ne bih usudio ni pitati o tome jer će samo zakomplicirati praksu. Umjesto toga, ja bih za margin tradeove napravio zasebnu tablicu, napisao tok 1650 USD->1 ETH->1700 USD i na nju ne bih primjenio \"normalan\" FIFO, nego bih spario svaki stvarni ulaz sa stvarnim izlazom, jasno napisao profit, i za gornji primjer platio više poreza nego u \"kompliciranom\" slučaju tj. računao da mi je porezna osnovica 50 USD.Sumnjam da bi Porezna oko toga previše prigovarala jer na taj način platim nešto više poreza nego po \"kompliciranoj\" metodi, iako striktno gledajući komplicirana metoda proizlazi iz onoga što je napisano u zakonu, i to nije problem samo crypta, nego i svih koji koriste marginu kod brokera, osobito na Forexu.Ako hoćeš vidjeti kako izgleda točno izračunata \"komplicirana\" metoda, propustiš transakcije kroz ovaj moj Fifoator. Za ovu drugu alternativu, samo malo uredi transakcije da budu sparene i zbroji profit u Excelu.Ovo gore je naravno samo moje mišljenje. Za službeno mišljenje bi trebalo pitati Poreznu. Koliko znam dosad još nitko nije Poreznu pitao za takve kompliciranije slučajeve, niti su davali ikakve smjernice po tom pitanju. Najkompliciraniji primjer koji su ikad dali je s dvije ulazne i dvije izlazne transakcije u onom službenom mišljenju o kriptovalutama, i u tom primjeru su fulali, tj. pobrkali su redoslijed i napravili su LIFO umjesto FIFO. Dakle, ni Porezna isto ne zna napraviti FIFO. Jao pa zaboli me glava samo dok ovo čitam. Ne znam samo što bi bilo kad bi stvarno krenuo pratiti svaki margin trade. Najgore je što ljudima poput mene ovakve \"kombinacije\" izgledaju toliko komplicirano da bi radije živio u ilegali nego pokušao opravdati zaradu FIFO evidencijom. Jer nije sad stvar pisanja svakog trejda nego što to još mora biti potkrijepljeno nekim dokazima s kripto mjenjačnice, zar ne? Jer inače bi svatko mogao izmisliti FIFO analizu. Što ako je kripto mjenjačnica na kojoj radim margin trade decentralizirana i nema mogućnost ispisa svih transakcija koje su napravljene? Znam da se može napraviti ispis transakcija s walleta ali tamo nigdje ne pišu detalji transakcije. Samo piše da je poslana određena količina USDC-a i u drugoj transakciji da je određeni iznos USDC-a vraćen.Zbog ovakvih stvari nitko ni ne želi prijaviti i platiti porez na kripto zaradu.Meni je zapravo najsmješnije da čak, kako se čini, ni sama porezna odnosno njihovi tzv. stručnjaci, ne znaju napraviti FIFO kao neki primjer koji bi pokazali drugima u svojem poreznom mišljenju, a očekuju od drugih korisnika, koji znaju još manje od njih, da naprave ispravnu FIFO evidenciju.Sve to zajedno nema smisla i smiješno je iskreno.Ja se za nerke manje iznose iskreno ne bih ni mučio niti bilo što prijavljivao a za neke veće i ozbiljnije iznose angažirao bih porezne stručnjake.",
      "score": 0,
      "upvotes": 0,
      "downvotes": 0
    },
    {
      "author": "Domchi",
      "created_time": "February 04, 2023, 12:44:25 PM",
      "body": "Quote from: Daniel91 on February 04, 2023, 10:25:37 AMMeni je zapravo najsmješnije da čak, kako se čini, ni sama porezna odnosno njihovi tzv. stručnjaci, ne znaju napraviti FIFO kao neki primjer koji bi pokazali drugima u svojem poreznom mišljenju, a očekuju od drugih korisnika, koji znaju još manje od njih, da naprave ispravnu FIFO evidenciju.Sve to zajedno nema smisla i smiješno je iskreno.Malo jest komično. Doslovce sam tek nedavno skužio, kad pogledaš njihov primjer FIFO evidencije u odgovoru na pitanje 9 onom jedinom mišljenju gdje uopće daju primjer (https://www.porezna-uprava.hr/HR_publikacije/Lists/mislenje33/Display.aspx?id=19590), vidjet ćeš da prvo prodaju 10 BTC kupljenih u 2017. godini, a tek onda prodaju 10 BTC kupljenih u 2016. godini. To je LIFO, a ne FIFO.Ja im se doduše nemam što previše smijati, jer sam isto zeznuo redoslijed u mom pitanju Poreznoj vezano uz FIFO gdje sam uzeo jedan realan primjer. (Inače, na to pitanje odgovor čekam već petu godinu).Njihov primjer je samo 4 transakcije, a moj je bio 10 transakcija. Oba primjera samo potvrđuju koliko je FIFO nepraktičan na crypto, i koliko se lako pogubiti. Zato sam i išao programirati, jer je to posao za računalo, a ne za raditi ručno.",
      "score": 0,
      "upvotes": 0,
      "downvotes": 0
    },
    {
      "author": "slackovic",
      "created_time": "February 06, 2023, 07:06:10 AM",
      "body": "Quote from: Domchi on February 04, 2023, 12:44:25 PMMalo jest komično. Doslovce sam tek nedavno skužio, kad pogledaš njihov primjer FIFO evidencije u odgovoru na pitanje 9 onom jedinom mišljenju gdje uopće daju primjer (https://www.porezna-uprava.hr/HR_publikacije/Lists/mislenje33/Display.aspx?id=19590), vidjet ćeš da prvo prodaju 10 BTC kupljenih u 2017. godini, a tek onda prodaju 10 BTC kupljenih u 2016. godini. To je LIFO, a ne FIFO.Ja im se doduše nemam što previše smijati, jer sam isto zeznuo redoslijed u mom pitanju Poreznoj vezano uz FIFO gdje sam uzeo jedan realan primjer. (Inače, na to pitanje odgovor čekam već petu godinu).Njihov primjer je samo 4 transakcije, a moj je bio 10 transakcija. Oba primjera samo potvrđuju koliko je FIFO nepraktičan na crypto, i koliko se lako pogubiti. Zato sam i išao programirati, jer je to posao za računalo, a ne za raditi ručno.Problem je što računalo da bi dalo točne rezultate traži točne inpute. A svi znamo kako popis transakcija može izgledati u cryptu. Sve samo ne uredno i točno.",
      "score": 0,
      "upvotes": 0,
      "downvotes": 0
    },
    {
      "author": "Domchi",
      "created_time": "February 06, 2023, 02:46:15 PM",
      "body": "Quote from: slackovic on February 06, 2023, 07:06:10 AMProblem je što računalo da bi dalo točne rezultate traži točne inpute. A svi znamo kako popis transakcija može izgledati u cryptu. Sve samo ne uredno i točno.Naši susjedi Slovenci imaju dobru praksu - za do 100 transakcija godišnje ne plaćaš porez. Naše institucije su se prvo požurile reći da bitcoin nije novac, a nakon toga ga se požurile svrstati u istu kategoriju s dionicama, totalno zanemarujući da crypto nije samo investicija, pa smo sada tu gdje jesmo. Kako se crypto sve više koristi i u druge svrhe, s vremenom će nadajmo se s EU razine doći neka normalnija porezna praksa. Do tad smo nažalost osuđeni na birokratske komplikacije.",
      "score": 0,
      "upvotes": 0,
      "downvotes": 0
    },
    {
      "author": "Lunasa",
      "created_time": "January 11, 2025, 03:13:30 PM",
      "body": "Nakon silnih muka s formatiranjem fajla, konačno - \"FIFO evidencija je uspješno generirana\"!E sad, kako dobiti povratni fajl?Ne zamjerite na pitanju, totalni sam laik, a vjerojatno i najstarija od svih na ovom forumu.",
      "score": 0,
      "upvotes": 0,
      "downvotes": 0
    },
    {
      "author": "Domchi",
      "created_time": "January 11, 2025, 03:19:50 PM",
      "body": "Quote from: Lunasa on January 11, 2025, 03:13:30 PMNakon silnih muka s formatiranjem fajla, konačno - \"FIFO evidencija je uspješno generirana\"!E sad, kako dobiti povratni fajl?Ne zamjerite na pitanju, totalni sam laik, a vjerojatno i najstarija od svih na ovom forumu.Odlično!Povratni fajl ti se trebao skinuti u download folder od browsera.Da ga učitaš, u Excelu odeš pod Data > Get & Transform Data > From Text/CSV, i zatim kod importa odabereš za \"delimiter\" da to bude zarez (comma).S Google-om je jednostavnije, samo staviš datoteku na svoj Google drive, i onda je otvoriš s Google Sheets.Javi ako ti trebaju detaljnija uputstva.",
      "score": 0,
      "upvotes": 0,
      "downvotes": 0
    },
    {
      "author": "Lunasa",
      "created_time": "January 11, 2025, 04:28:49 PM",
      "body": "Genijalno! To da sam se ja, sa svojim skromnim snalaženjem i velikim godinama, uspjela izborit s ovim je samo tvoja zasluga!Stvarno se divim ljudima koji odvajaju svoje znanje, vrijeme i energiju za pomoći drugima. Respekt!Onaj NaN koji mi se pojavio na par mjesta je vjerojatno označava da sam unijela neuobičajno veliki broj nakon decimalne točke iznosa eura. Jel tako?To sam kopirala iznos koji mi je bio u transakcijskoj povijesti i koji je sadržavao čak 6 brojeva iza decimalne oznake. Ne znam zbog čega.",
      "score": 0,
      "upvotes": 0,
      "downvotes": 0
    },
    {
      "author": "Domchi",
      "created_time": "January 11, 2025, 06:54:01 PM",
      "body": "Quote from: Lunasa on January 11, 2025, 04:28:49 PMGenijalno! To da sam se ja, sa svojim skromnim snalaženjem i velikim godinama, uspjela izborit s ovim je samo tvoja zasluga!Stvarno se divim ljudima koji odvajaju svoje znanje, vrijeme i energiju za pomoći drugima. Respekt!Microsoft sa svojim programima koji ne znaju jednostavno otvoriti najjednostavniji i najčešći format datoteke uopće ne pomaže. Quote from: Lunasa on January 11, 2025, 04:28:49 PMOnaj NaN koji mi se pojavio na par mjesta je vjerojatno označava da sam unijela neuobičajno veliki broj nakon decimalne točke iznosa eura. Jel tako?To sam kopirala iznos koji mi je bio u transakcijskoj povijesti i koji je sadržavao čak 6 brojeva iza decimalne oznake. Ne znam zbog čega.Hm, ne bi smjelo biti problema niti sa 16 decimala, ali ne smije biti točke ili zareza za tisućice (dakle da se pojavljuje i zarez i točka u broju, ili više zareza ili točaka). Ako nije to, možeš li mi molim te pasteati primjere dva-tri takva broja?",
      "score": 0,
      "upvotes": 0,
      "downvotes": 0
    },
    {
      "author": "SirJohnVonSlotty",
      "created_time": "January 11, 2025, 08:04:11 PM",
      "body": "Quote from: Domchi on January 11, 2025, 06:54:01 PMMicrosoft sa svojim programima koji ne znaju jednostavno otvoriti najjednostavniji i najčešći format datoteke uopće ne pomaže. Malo sam offtopic, ali samo da potvrdim da MS fakat više nema pojma što radi. One kompleksnije radnje za koje ih trebaš jednom godišnje uspiju poboljšat i ubrzat, a ove za koje ih trebaš svaki dan zaseru. Malo-malo neki bugovi, gašenja, delatani fajlovi, užas. Zbog posla ne mogu koristiti Google Sheets za sve, ali za ovo malo što radim u njemu realno jebe mame.",
      "score": 0,
      "upvotes": 0,
      "downvotes": 0
    },
    {
      "author": "Domchi",
      "created_time": "January 11, 2025, 08:15:49 PM",
      "body": "Quote from: SirJohnVonSlotty on January 11, 2025, 08:04:11 PMMalo sam offtopic, ali samo da potvrdim da MS fakat više nema pojma što radi. One kompleksnije radnje za koje ih trebaš jednom godišnje uspiju poboljšat i ubrzat, a ove za koje ih trebaš svaki dan zaseru. Malo-malo neki bugovi, gašenja, delatani fajlovi, užas. Zbog posla ne mogu koristiti Google Sheets za sve, ali za ovo malo što radim u njemu realno jebe mame. O, znaju jako dobro što rade. Naime, za jako puno stvari je kriv Microsoftov pokušaj vendor lock-ina, i to je dvosjekli mač - s jedne strane im to zbilja funkcionira, nitko si u poslovnom kontekstu ne može priuštiti da nema MS Office, ali isto tako nitko nije sretan s tim što mora koristiti MS Office, i svi radije koriste npr. GMail nego Outlook. Prije ili kasnije im se to sve onda obije o glavu, recimo, došao je Chrome kao alternativa IE-u, i sad više praktički nitko ne koristi MS-ov browser.",
      "score": 0,
      "upvotes": 0,
      "downvotes": 0
    },
    {
      "author": "krpto58",
      "created_time": "February 23, 2025, 01:21:03 PM",
      "body": "@Domchi primaš donacije za fifoator?Jedno malo pitanje:nisam nigdje našao što je zapravo neoporezivi kapitalni dobitak: 1) bruto, kao da sam kupio prije >2 godine za 0 EUR (nije u skladu načinom računanja oporezivog primitka koji je uvijek prodaja-kupnja)ili2) računam stvarni profit, dakle prodaja - kupnja, kao i oporezivi, ali to znači da zapravo moram imati cijelu FIFO evidenciju od prvog eura uz beskonačno usitnjavanje tradeova)Fifoator kod neoporezivih profita izbjegava reći \"neoporezivo\" . Namjerno?",
      "score": 0,
      "upvotes": 0,
      "downvotes": 0
    },
    {
      "author": "Domchi",
      "created_time": "February 23, 2025, 10:16:20 PM",
      "body": "Quote from: krpto58 on February 23, 2025, 01:21:03 PM@Domchi primaš donacije za fifoator?Ne. Na to bih trebao plaćati porez kao na drugi dohodak, i ne bi moglo biti anonimno nego bih morao skupljati podatke o donatorima, tako da je za sitne iznose to jednostavno prevelika zezancija.  Ali, kao da jesi, hvala. Quote from: krpto58 on February 23, 2025, 01:21:03 PMJedno malo pitanje:nisam nigdje našao što je zapravo neoporezivi kapitalni dobitak: 1) bruto, kao da sam kupio prije >2 godine za 0 EUR (nije u skladu načinom računanja oporezivog primitka koji je uvijek prodaja-kupnja)ili2) računam stvarni profit, dakle prodaja - kupnja, kao i oporezivi, ali to znači da zapravo moram imati cijelu FIFO evidenciju od prvog eura uz beskonačno usitnjavanje tradeova)Dobro pitanje! Polje 11. na B stranici JOPPD-a je \"iznos primitka (oporezivi)\" i tu ide porezna osnovica, koja je jednaka profitu. Neoporezivi primitak (>2g) ide u polje 15.2. i po toj logici se isto navodi profit, a ne kompletan iznos za koji si prodao.Quote from: krpto58 on February 23, 2025, 01:21:03 PMFifoator kod neoporezivih profita izbjegava reći \"neoporezivo\" . Namjerno?Zapravo i ne; glavna ideja je bila označiti što je oporezivo, da se može izračunati koliko si dužan Poreznoj. Moram razmisliti, ali ovako napamet, ne vidim razloga da ne označi i neoporezive profite, pa da se može i to lakše prijaviti kroz JOPPD. Ako ne naletim na neki problem, dodat ću u iduću verziju.Neoporezivo je zapravo sve što nije \"oporezivo\" i gdje je završna valuta fiat.",
      "score": 0,
      "upvotes": 0,
      "downvotes": 0
    },
    {
      "author": "krpto58",
      "created_time": "February 24, 2025, 03:56:02 PM",
      "body": "Quote from: Domchi on February 23, 2025, 10:16:20 PMNe. Na to bih trebao plaćati porez kao na drugi dohodak, i ne bi moglo biti anonimno nego bih morao skupljati podatke o donatorima, tako da je za sitne iznose to jednostavno prevelika zezancija.  Ali, kao da jesi, hvala. Ma hvala tebi. Puno si mi pomogao.Znači ništa osim novčanica i konzum bonova se ne može primiti anonimno, koja katastrofa. Dosta smo odmakli prema distopiji.QuoteDobro pitanje! Polje 11. na B stranici JOPPD-a je \"iznos primitka (oporezivi)\" i tu ide porezna osnovica, koja je jednaka profitu. Neoporezivi primitak (>2g) ide u polje 15.2. i po toj logici se isto navodi profit, a ne kompletan iznos za koji si prodao.U vezi neoporezivih, zapravo je na ubik-ovom videu iz 2023 čovjek iz porezne neizravno potvrdio da se neoporezivi primitak isto računa kao profit, ako što si rekao. Na žalost nisu ga upozorili da bi se po tome i fifo morao računati dulje od 2 godine.Koliko shvaćam, za neprijavljivanje neoporezivih primitaka nema kazne, tako da mi baš nije jasna korist od toga, osim (teoretski) manje maltretiranja s dokazivanjem porijekla.",
      "score": 0,
      "upvotes": 0,
      "downvotes": 0
    },
    {
      "author": "Domchi",
      "created_time": "February 25, 2025, 02:07:37 AM",
      "body": "Quote from: krpto58 on February 24, 2025, 03:56:02 PMU vezi neoporezivih, zapravo je na ubik-ovom videu iz 2023 čovjek iz porezne neizravno potvrdio da se neoporezivi primitak isto računa kao profit, ako što si rekao. Na žalost nisu ga upozorili da bi se po tome i fifo morao računati dulje od 2 godine.Pa, u biti, Porezna nigdje nije ograničila FIFO na samo 2 godine - ali ako možeš dokazati kompletan FIFO i tok novca zadnje 2 godine, onda si time dokazao i da za sve van toga ne trebaš platiti porez.Quote from: krpto58 on February 24, 2025, 03:56:02 PMKoliko shvaćam, za neprijavljivanje neoporezivih primitaka nema kazne, tako da mi baš nije jasna korist od toga, osim (teoretski) manje maltretiranja s dokazivanjem porijekla.Meni je to isto suludo, što Poreznoj imam prijavljivati nešto s čim ona nema nikakve veze, budući da nema porezne obveze.Mislim da je tako, ali nisam zapravo 100% siguran da nema kazne - tehnički, nisi ispravno prijavio dohodak, i možda ti mogu lupiti kaznu. Međutim, ne znam zašto bi te za to kažnjavali, budući da nisi utajio porez, a time niti državi nanio štetu, i da mi to naprave bio bih prvi koji bi ih izvukao na sud da dokazuju da je država oštećena.",
      "score": 0,
      "upvotes": 0,
      "downvotes": 0
    }
  ]
}