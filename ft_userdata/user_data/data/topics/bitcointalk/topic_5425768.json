{
  "id": "topic_5425768",
  "title": "meser#",
  "author": "meser#",
  "created_time": "December 04, 2022, 10:34:36 PM",
  "content": "Eğitim konusunda forumumuzda birçok konu açılmıştır bugüne kadar genelinde ise ülkemizdeki eğitimin yetersizliğinden dem vurulmuştur. Teknolojinin ve imkanların gelişmesi ile daha önceden ihtiyaç olan dershane, özel ders, ders kitapları, soru bankası gibi maddiyat açısından külfiyet olan şeyler zamanla eski önemini kaybetti ( Tam olarak gereksiz hale gelmedi ama büyük ölçüde azaldı). Youtube kanalları, udemy, coursere, btk akademi gibi gerek ülkemiz genelinde gerekse de global çapta birçok eğitim girişimi kişilerin herhangi bir kuruma ya da özel eğitmene bağlı kalmadan ve yüksek miktarlarda ödeme yapmadan kendini geliştirme fırsatını tanıdı. Bugün ise size bir başka oluşumu tanıtacağım. Eskişehir'de yer alan ve illa ki herkesin çevresinden birisi ya burada örgün öğretimde ya da açıktan bir bölüm okumuştur. Kalitesi birçok üniversiteden daha iyi olan bu üniversitenin ayrıca hem bir örgün eğitimde okurken hem de mezun olmuşsanız sınavsız sadece harçlarını yatırarak açıktan ikinci diploma alabileceğinizi de biliyorsunuzdur diye düşünüyorum. Eğer yeni haberiniz olduysa @Tom Bombadil tarafıdan hazırlanan Açık Öğretim'de Okumaya Değer Bölümler / 2. Üniversite ve Merak Edilenler konusuna bir göz atabilirsiniz  Ayrıca bu üniversiteden açık öğretim için oluşturduğu kaynakların çok iyi olduğuna dair gözlemlerimde mevcut. Gelelim fasülyenin faydalarına artık  2 ay gibi bir süre önce Anadolu Üniversitesi yaptığı duyuru ile Açık öğretim alanında vermiş olduğu tüm derslere ait materyalleri  (bunlar ders kitap pdfleri, ünite özetleri, seslendirmeler(usb'ye atıp arabanızda yolculuk ederken dinleyebilirsiniz), videolar, ders  sunumları) \"Dijital Ders Platformunda\" herkesin kullanımına açık hale getirdi. Bu platformda sizleri neler bekliyor?1.046 ders kitabı12.289 ders sunusu2.987 video7.823 ünite özeti6.614 sesli özetAncak ne yazık ki bitcoin, blockchain üzerine fazla materyal bulamayacaksınız bunu baştan belirteyim ancak öğrenciyseniz derslerinizle alakalı güzel kaynaklar bulacaksınız,  ancak mezun olmuş ve bir işle ilgileniyorsanız farklı noktalardan sizi geliştirebilecek güncel konulara dair verilere ulaşabilirsiniz.",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5425768",
  "comments": [
    {
      "author": "RaltcoinsB",
      "created_time": "December 05, 2022, 05:50:43 AM",
      "body": "Aslında bakarsan çok iyi bir şey bu araçta radyo dinlemeyen yoktur veya yatmadan önce kulaklıkla müzik dinleme alışkanlığı olanlar vardır bir ara bir araştırma görmüştüm yatmadan önce dinlenilen bilgiler daha hafızada kalıcı oluyormuş bu ders notlarını uyumadan önce dinlemek dersin hafızada yerleşmesini sağlayabilir Eskişehir öğrenci şehri ve üniversitenin bu yeniliği çok iyi olmuş",
      "score": 0,
      "upvotes": 0,
      "downvotes": 0
    }
  ]
}