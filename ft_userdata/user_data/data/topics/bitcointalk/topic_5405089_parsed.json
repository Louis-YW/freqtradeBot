{
  "id": "topic_5405089",
  "title": "merticinak",
  "author": "merticinak",
  "created_time": "July 04, 2022, 06:54:39 AM",
  "content": "Orta Afrika Cumhuriyeti, Sango Coin’i Piyasaya SürdüNisan 2022’de Orta Afrika Cumhuriyeti, Bitcoin‘i yasal olarak kabul ettiğini açıklamıştı. Ülkenin kripto para birimleriyle yakından ilgilendiği biliniyordu. Şimdi ise Orta Afrika Cumhuriyeti kendi kripto para birimi Sango Coin ile gündeme geldi.Orta Afrika Cumhuriyeti’nden Sango CoinOrta Afrika Cumhuriyeti Cumhurbaşkanı Faustin-Archange Touadéra, ülkenin ulusal kripto para birimi Sango Coin‘i duyurdu. Pazar günü sanal bir etkinliğe katılan Touadéra, ülkenin Bitcoin ve kripto para kullanımı planlarını da sıraladı. The Block‘un haberine göre Başkan Touadéra konuşmasında “Sango Coin, Orta Afrika Cumhuriyeti için yeni nesil para birimi olacak” dedi. Sango Coin ile birlikte ülkede yeni bir kripto dönüşümü başlatacaklarını belirten Touadéra, ülkesinin kripto cenneti olması için çeşitli kripto dostu düzenlemeleri de bu etkinlikte duyurdu. Başta da söylediğimiz gibi Afrika ülkesi, nisan ayında Bitcoin’i resmi para birimi olarak kabul eden kıtadaki ilk ülke olmuştu. Ek olarak ülkede önerilen Bitcoin yasası, kripto para birimlerinin uygun kurallar ve düzenlemeler yoluyla ülkede yasal ödeme ve yasal ödeme şekli olarak kabul edilmesini vurgulamıştı.Kaynak:BTCHaber",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5405089",
  "comments": [
    {
      "author": "trendcoin",
      "created_time": "July 06, 2022, 05:46:44 AM",
      "body": "bitcoin'in reklama ya da devlet desteğine ihtiyacı olmadığını düşünsem de el salvador'un başlattığı akımdan sonra orta afrika cumhuriyeti'nin de katıldığı kripto para çıkışının beni umutlandırdığını söyleyebilirim. bu gibi düzenlemeler özlerinde kripto paraların yasal olarak statü kazanması anlamına gelirken aynı zamanda bankacılık sistemine erişimi olmayan insanların finansal deneyimlerini şekillendirmek için de bir sosyal deney anlamına geliyor. bu yüzden, el salvador ve orta afrika cumhuriyeti'nin global ölçekteki mevcut konumlarından bağımsız olarak uyguladıkları kripto para politikalarında başarılı olmalarını diliyorum.",
      "score": 0,
      "upvotes": 0,
      "downvotes": 0
    }
  ]
}