{
  "id": "topic_5403385",
  "title": "püsür",
  "author": "püsür",
  "created_time": "June 20, 2022, 06:18:31 PM",
  "content": "ABD'nin eski Danimarka büyükelçisi, Biden'ı eleştirmek için bu paylaşımı yapmış. \"Bunu daha önce görmüştüm. Danimarka'da orta sınıf insanların araba sürmeye gücü yetmez. Bisikletleri var ve uzun yolculuklar için trene biniyorlar. Elçilik şoförüm işe gitmek için karda bir saat bisiklet sürerdi. Biden'ın Amerikalılar için istediği gelecek bu. İstediğiniz bu mu?\"https://twitter.com/CarlaHSands/status/1535091239246340104Ama ters tepti. Tweetin altındaki Danimarkalı ve Avrupalı tepkilerinde çok güzel ve sarkastik cevaplar var. Örneğin: \"Ama Norveç'e gittin mi? Danimarkalılardan çok daha fakiriz. Veliaht Prens ve Prensesi bile bisiklet kullanmaya zorlanıyor.\"\"Hollanda'da durum daha kötü. Kral ve kraliçenin bile araba almaya gücü yetmiyor.\"Bizim durumumuza girmek bile istemiyorum. Araba almak hayal oldu, kim bilir düz bisiklet fiyatları bile nasıl uçmuştur...",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5403385",
  "comments": [
    {
      "author": "DukeNickle",
      "created_time": "June 20, 2022, 06:57:04 PM",
      "body": "Bisiklet almaları yine iyi bizde bisiklet fiyatları da uçtu gitti.    Şaka bir yana, bu gibi açıklamalar bana bir yerden tanıdık geliyor da şimdi konumuz o değil tabi. Danimarka gibi İskandinav ülkelerinin bir kısmında (ya da hepsinde de olabilir emin değilim) özellikle araba fiyatlarını fazladan artırdıklarını duymuştum ve sebebi de insanları toplu taşımaya vs. özendirip olabildiğince çevreci bir yaklaşım yakalamak diye biliyorum. Yoksa adamların öyle ekonomisi kötü de alamıyor falan gibi durumları yok. Böyle bir durum üzerinden kurnazlık yapmak kendisini çok gülünç duruma düşürmüş.",
      "score": 0,
      "upvotes": 0,
      "downvotes": 0
    },
    {
      "author": "Retro Harmony",
      "created_time": "June 20, 2022, 07:35:52 PM",
      "body": "Ne geyik dönmüş ya muhabbet olarak. Türkiye’de durum farklı. Fakirlik yüzünden bisiklete binenler olduğu gibi hobi için binenler de var. Avrupa’da ise tamamen hobi amaçlı ve spor maksatlı yapıldığına adım gibi eminim. Ülkenin kralı ve kraliçesi bile bisiklet kullanıyor baksanıza. Türkiye’de de artan akaryakıt fiyatlarına sebep olarak bisiklet kullanımında artış olmuş olabilir. İnsanlar artık cebini daha fazla düşünüyorlar.",
      "score": 0,
      "upvotes": 0,
      "downvotes": 0
    },
    {
      "author": "ZekiBeyy",
      "created_time": "June 20, 2022, 08:01:09 PM",
      "body": "Paramızın bir değeri olmadığı için her şeyin fiyatı 3'e - 5'e katlanmış durumda hem döviz karşısında sürekli değerini yitiren paramızdan hemde artan taleplerden kaynaklı ha birde unutmadan ekstra vergilerden kaynaklı fiyatlar uçuyor. 1 yıl öncesinde elektrikli scooter motorlar 5-10 bine alınıyordu ama bu günlerde artan akaryakıt dolayısıyla talep artışından kaynaklı 50-100 bin aralığında satılıyorlar. Bahse konu olan ülkelerin durumlarının iyi olduğunu biliyoruz ama bazı Avrupa ülkelerinden Başkanlar, Bakanlar ve Millet Vekilleri toplu taşıma kullanabiliyorlar ama ülkemizde böyle bir şey göremezsiniz son model çakarlı arabalar olacak vs vs aşmamız gereken çok yol var...",
      "score": 0,
      "upvotes": 0,
      "downvotes": 0
    },
    {
      "author": "xzone",
      "created_time": "June 21, 2022, 05:10:21 AM",
      "body": "Bir şehrin ya da ülkenin ne kadar gelişmiş olduğunu görmek istiyorsanız bisiklet kültürüne bakın. Bisiklet yolları var mı, insanlar günlük hayatlarında işe gelip giderken bisiklet kullanıyorlar mı, trafikte bisikletliye saygı duyuluyor mu. Bunu inceledikten sonra o bölge hakkında yeterince bilgi sahibi olabilirsiniz.Avrupa'nın birçok noktasında bisiklet kullanımı çok yaygın. Özel otoparklar, mekanlar, istasyonlar mevcut. Bizde de son 10 yılda ciddi anlamda gelişme gösterdi bisiklet kültürü.Tabi bunda artan akaryakıt fiyatlarının etkisini görmezden gelemeyiz. Artık araba ile markete gidip 2 torba ürün almak hayal oldu, insanlar maliyeti olmasın diye bisiklet kullanmaya başladı.Hem artan döviz fiyatları hem de arz talep dengesizliği ile birlikte bisiklet piyasası da uçtu. 1000 liraya satılan giriş seviyesi bisikletler şu anda 4000 lira. İyi bir şeyler almak istiyorum diyen kişiler 4000-5000 lira bandına bisiklet alırdı, aynı bisikletler şu anda 20000 liranın üzerine çıktı. Ben sporcu olmak istiyorum ve dünya çapında bir marka kullanmak istiyorum diyorsanız 50000 liradan başlıyor ve 100 binleri aşıyor artık bisiklet fiyatları",
      "score": 0,
      "upvotes": 0,
      "downvotes": 0
    },
    {
      "author": "husdemba",
      "created_time": "June 21, 2022, 06:20:32 AM",
      "body": "Bahsi geçen ülkelerin herhangi bir şehrindeki bisikletlilerin sayısı muhtemelen bizim 81 ilin toplamını geçer. Burada kültür de çok önemli, ben yarın bisikletle işe gelip gitmeye başlasam muhtemelen saçmasapan muhabbetini döndürüp dururlar. Adamlar bu konuda olayı aşmışlar ve şehirleri bisikletlilere uygun şekilde planlamışlar. Bu sayede bu tartışmaların ötesinde hem insan hem de doğanın sağlığı için çok iyi iş yapıyorlar.",
      "score": 0,
      "upvotes": 0,
      "downvotes": 0
    },
    {
      "author": "verbakalim",
      "created_time": "June 21, 2022, 06:40:23 AM",
      "body": "Toplum olarak şöyle güzel bisiklet kullanabileceğimiz ortamlar yaratmadığımız ve çocuklarımıza bırakamadığımız için ne kadar kendimize kızarsak kızalım az gelir. Bisiklet özgürlüktür. Kendine saygısı olan mutlaka kullanmalı. Sağlık içinde çok yararlı. Gerisi top yekün geyik.",
      "score": 0,
      "upvotes": 0,
      "downvotes": 0
    },
    {
      "author": "RaltcoinsB",
      "created_time": "June 21, 2022, 07:23:55 AM",
      "body": "Bisiklet kullanmak sağlığa, çevreye, insana ve topluma en yararlı faaliyet araba kullanmak yerine bisiklet kullanmak godamanların işine gelmiyor tabi düşünsenize bisiklet kullanan bir toplumda ne kadar yakıt kullanılır ne kadar araç kullanılır vergilerin ne kadar düştüğünü düşünün bizim toplumumuzda bakkala bile arabayla gittiğimiz için adamları anlayamayız",
      "score": 0,
      "upvotes": 0,
      "downvotes": 0
    },
    {
      "author": "eightdots",
      "created_time": "June 21, 2022, 08:00:05 PM",
      "body": "Daha yeni bisikletimi temizlemekten geldim. Yaz boyunca en kötü iki ay işe bisikletle gelip gitmeyi düşünüyorum. Özellikle şu an çevremdekiler elektrikli bisiklet hastası olmuş durumda. Aynı işyerinde 3 kişide var ve daha da artacak. Keyiften mi aldılar tabii ki değil hepsi benzin maliyetlerini düşürmek adına böyle yaptılar. Çalıştığım yerde arabama 2 ay binmesem trafik sigortamı kas gücümle ödemiş oluyorum bakalım olacak mı",
      "score": 0,
      "upvotes": 0,
      "downvotes": 0
    },
    {
      "author": "Gencecikmen",
      "created_time": "June 21, 2022, 09:09:19 PM",
      "body": "ABD'nin eski Danimarka Büyükelçisi'ne bir tavsiyem var Amerika'da siyaset yapmayı bıraksın. Gelsin cennet vatanımıza, burada yapsın siyasetini. Aynı saçma argümanları arada bir çıkıp söyleyecek. Danimarka yerine daha çok Almanya'yı örnek verirse daha iyi olur. Merak etmesin, bizim vergilerimizle onun altına güzel bir makam aracı da verilir, hatta şoförünün de makam aracı olur.",
      "score": 0,
      "upvotes": 0,
      "downvotes": 0
    },
    {
      "author": "execijutiere",
      "created_time": "June 22, 2022, 06:24:29 AM",
      "body": "Fakirlik seviyesinin tam tersine gelişmişlik seviyesini göstereceğini düşünüyorum.Neden derseniz benzin veya yakıt ihtiyacı yok. Ekstradan hareket ve spor söz konusu. Bisiklet bir yaşam biçimidir,tarzdır ve benimsenmelidir. Günlük bisiklet kullanımı olmasa da hayatımızda kesinlikle kullanımı olmalıdır. Şöyle ki size her yönden artısı olan bir ulaşım aracıdır. Doğayı kirletmezsiniz,diğer araçlar gibi ışıklarda beklemek durumunda kalmazsınız,plakası yoktur,ehliyet alma zorunluluğu yoktur ve daha niceleri. Bu kadar + sağlayan bir ulaşım aracını tercih edip etmemek kişinin kendine kalmış. Danimarka fakir olmasa 5 bin küsür euroya nasıl işçi arıyor ? https://www.google.com/s/kamupersonelialim.com/service/amp/ekonomi/danimarka-5376-euro-maas-ile-isci-alimi-yapacak-4304h",
      "score": 0,
      "upvotes": 0,
      "downvotes": 0
    },
    {
      "author": "W Jr.",
      "created_time": "June 22, 2022, 07:53:16 AM",
      "body": "Genellikle paylaşılan düşüncelere katılıyorum.Türkiye için bu kıstas doğru olabilirdi ama yurtdışında özellikle Avrupa’da bir ülke için gelişmişlik göstergesi olarak kullanmak sizi böyle akılsız düşüncesiyle rezil eder.Dünya’da her ülke keyfi olarak bisiklet sürmeyi kendine alışkanlık edinmişken, Türkiye, Hindistan, Pakistan, Afganistan gibi ülkelerde pahalılık ve vasıtasızlık sebebiyle tercih edilebilir bir araç oluyor.",
      "score": 0,
      "upvotes": 0,
      "downvotes": 0
    },
    {
      "author": "karabiber",
      "created_time": "June 22, 2022, 10:45:03 AM",
      "body": "Refah devletinin fakirlikten dolayı bisiklet kullandığını açıklayan kafaya bak. Bu dinozor siyasetçilerden bıkkınlık geldi artık. Her şeyi kendi kafalarına göre uyarlamaya çalışıyorlar. Bisiklet ulaşım ağının gelişmiş olması ve bisiklet kullanımının yaygın olması o ülkenin fakirliğinden değil gelişmişliği ve kültüründen kaynaklıdır. Nüfusa oranla araçların yerine bisiklet tercih etmeleri saygıyı hak ediyor.",
      "score": 0,
      "upvotes": 0,
      "downvotes": 0
    },
    {
      "author": "Phoenix Anka",
      "created_time": "June 22, 2022, 11:08:56 AM",
      "body": "Danimarkalıların bisiklet tercih ettiği için fakir olduğunu düşünen aklını kaybetmiştir. Bu Amerika başkanı da olsa, sokaktaki vatandaş bile olsa ikisi için de aynı düşüncelere sahip olurum. Danimarka’yı savunma derdim değil ama bisiklet fiilini fakirlikte bağdaştıracak kadar salakça bir düşünce olamaz. Bisiklet kullananlar bu zamanda zeka olarak toplumun genelinden daha yüksekte bence.",
      "score": 0,
      "upvotes": 0,
      "downvotes": 0
    },
    {
      "author": "judas",
      "created_time": "June 25, 2022, 09:10:46 PM",
      "body": "Büyük rezillik gerçekten. Bence kendisi de neyin ne olduğunun farkındadır da aklınca buradan kendine pay çıkarmaya çalışmış işte. Danimarka gibi ülkelerin ekonomisiyle alakalı ciddi bir problemi bulunmuyor ve bunu araştıran eden zaten bilir rahatlıkla. Bisiklet kullanmalarının nedeni de çevreyi düşünmeleri ve ona yönelik düzenlemelerin de getirilmesi. Olabildiğince az sayıda araç trafikte olsun isteniyor ve insanların da bu konuda rahatsız olduğunu pek sanmıyorum. Zaten ona göre bu insanların bisiklet yolları vs. de var.",
      "score": 0,
      "upvotes": 0,
      "downvotes": 0
    }
  ]
}