{
  "id": "topic_5405635",
  "title": "eightdots",
  "author": "eightdots",
  "created_time": "July 08, 2022, 05:16:34 PM",
  "content": "Konu başlığına \"hatırlamak için\" yazmamın sebebi, bizim yani Türk milletinin en büyük sorunlarından birinin \"unutmak\" olmasıdır. Bir söz bir insanı değiştirebilir. O yüzden bilmiyorsak bilmek, unuttuysak da hatırlamak için bu konuyu açıyorum.Daha önce okuduğum, bildiğim sözler dışında da Atatürk'ün söylediği sözler karşıma çıkıyor. Günümüzün bir çok anı için, yeni nesil deyişle \"tespit gibi tespit\" yapmış olduğu sözleri okurken bir yandan ileri görüşlülüğü karşısında şaşırıyor ve kendimce onun yolundan gittiğim için gurur duyuyorum.Bu postu atarken ve sonrasında da karşıma çıktıkça, Atam'ın söylemiş olduğu sözlere yer vermek istiyorum.\"Yaptığımız devrimlerin amacı, Türkiye Cumhuriyeti halkını tamamen çağdaş ve bütün anlam ve şekilleriyle uygar bir toplum haline ulaştırmaktır. Devrimlerimizin asıl ilkesi budur. Bu hakikati kabul edemeyen zihniyetleri darmadağın etmek zorunludur. Şimdiye kadar milletin beynini paslandıran, uyuşturan bu zihniyette bulunanlar olmuştur. Herhalde zihniyetlerde mevcut hurafeler bütünüyle atılacaktır. Onlar çıkarılmadıkça beyine hakikat nurlarını yerleştirmek olanaksızdır.\"Atatürk - 30 Ağustos 1925",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5405635",
  "comments": [
    {
      "author": "kriminall",
      "created_time": "July 09, 2022, 08:10:48 AM",
      "body": "Çocukken girdiği harp okulundan itibaren hayatının tamamını cephede geçirmiş olan Mustafa Kemal, yıkılmak üzere olan Osmanlı’yı fark edip onların hatalarının izinden gitmemek için düzeltmesi gereken alanları tespit etmişti, bu tespit ettiği alanlar Osmanlı’ya sonu benzemeyecek bir Türk halkı içindi ancak el ele verip bugün yine o eski bağnaz günlere dönülmesi için çabalayanlar var,",
      "score": 0,
      "upvotes": 0,
      "downvotes": 0
    },
    {
      "author": "karabiber",
      "created_time": "July 09, 2022, 08:10:55 AM",
      "body": "Milletimizin beynini bulandıran o kadar çok dezenformasyon haber var ki akıl sağlığımızı korumaya dikkat etmeliyiz. Atatürk’ün yüzyıl önce bizlere ışık tuttuğu düşünceleri hala güncelliğini koruyor ve korumaya devam edecek. Vizyoner bir asker, devlet adamı ve insandı. Unutmamak için geçmişi sürekli taze tutmalıyız, birbirimize hatırlatmalıyız. Özellikle siyasette en büyük zehirin geçmişi unutturmak olduğunu düşünüyorum.",
      "score": 0,
      "upvotes": 0,
      "downvotes": 0
    },
    {
      "author": "meser#",
      "created_time": "July 09, 2022, 02:08:39 PM",
      "body": "Keşke millet olarak en büyük sorunlarımızdan birisi sadece unutmak olsaydı. Sadece unutmak olsa yine iyi doğru yolu öyle ya da böyle bulabilirler. Ancak bir yanlışı doğru olarak kabul edip peşinden deli danalar gibi koşabiliyorlar. Trt'nin arşivini izliyorum ve diyorum ki böyle karakterlerden böyle karakterlere nasıl evrildik ya isviçreli bilim adamları açıklayamaz bunu net...",
      "score": 0,
      "upvotes": 0,
      "downvotes": 0
    },
    {
      "author": "eightdots",
      "created_time": "August 02, 2022, 04:20:13 PM",
      "body": "Asla şüphem yoktur ki, Türklüğün unutulmuş büyük medenî vasfı ve büyük medenî kabiliyeti, bundan sonraki inkişafı ile, âtinin yüksek medeniyet ufkunda yeni bir güneş gibi doğacaktır.29 Ekim 1933inkişaf: gelişimâti: gelecek",
      "score": 0,
      "upvotes": 0,
      "downvotes": 0
    },
    {
      "author": "totti67",
      "created_time": "August 02, 2022, 04:40:19 PM",
      "body": "Ülke gündemi o kadar hızlı degis(tiril)iyor ki, nüfusun büyük bir kesiminin hayata dair geleceğe dair öyle ardışık sorunları var ki, unutmak zaten kaçınılmaz oluyor bazı şeyleri. Ama bir gerçek var ki, Ulu Önder Atatürk'ün çizdiği yoldan sapmayacak çoğunluk hep var olacak.",
      "score": 0,
      "upvotes": 0,
      "downvotes": 0
    },
    {
      "author": "eightdots",
      "created_time": "September 07, 2022, 12:57:27 PM",
      "body": "Ey Türk gençliği! Birinci vazifen; Türk istiklalini, Türk cumhuriyetini, ilelebet muhafaza ve müdafaa etmektir.Mevcudiyetinin ve istikbalinin yegâne temeli budur. Bu temel, senin en kıymetli hazinendir. İstikbalde dahi seni bu hazineden mahrum etmek isteyecek dâhilî ve haricî bedhahların olacaktır. Bir gün, istiklal ve cumhuriyeti müdafaa mecburiyetine düşersen, vazifeye atılmak için içinde bulunacağın vaziyetin imkân ve şeraitini düşünmeyeceksin. Bu imkân ve şerait, çok namüsait bir mahiyette tezahür edebilir. İstiklal ve cumhuriyetine kastedecek düşmanlar, bütün dünyada emsali görülmemiş bir galibiyetin mümessili olabilirler. Cebren ve hile ile aziz vatanın bütün kaleleri zapt edilmiş, bütün tersanelerine girilmiş, bütün orduları dağıtılmış ve memleketin her köşesi bilfiil işgal edilmiş olabilir. Bütün bu şeraitten daha elim ve daha vahim olmak üzere, memleketin dâhilinde iktidara sahip olanlar, gaflet ve dalalet ve hatta hıyanet içinde bulunabilirler. Hatta bu iktidar sahipleri, şahsi menfaatlerini müstevlilerin siyasi emelleriyle tevhit edebilirler. Millet, fakruzaruret içinde harap ve bitap düşmüş olabilir.Ey Türk istikbalinin evladı! İşte, bu ahval ve şerait içinde dahi vazifen, Türk istiklal ve cumhuriyetini kurtarmaktır. Muhtaç olduğun kudret, damarlarındaki asil kanda mevcuttur.Mustafa Kemal Atatürk",
      "score": 0,
      "upvotes": 0,
      "downvotes": 0
    }
  ]
}