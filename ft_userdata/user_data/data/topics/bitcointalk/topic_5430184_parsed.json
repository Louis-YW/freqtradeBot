{
  "id": "topic_5430184",
  "title": "l99l",
  "author": "l99l",
  "created_time": "December 19, 2022, 03:40:39 PM",
  "content": "Geçtiğimiz günlerde ABD'li bilim insanları, nükleer füzyonu gerçekleştirme yarışında büyük bir gelişme kaydedildiğini duyurdu. Yıllardır fizikçiler nükleer füzyonu yaratacak teknoloji arayışında.Salı günü araştırmacılar büyük bir engeli aştıklarını ve bir füzyon deneyinde, işlem için gereken enerjiden daha fazlasını üretmeyi başardıklarını doğruladılar.Uzmanlar füzyonun konutlara enerji sağlamada kullanılması için daha gidilecek çok yol olduğunu söylüyor. Bilim/teknoloji de epey bir hızlı ilerleniyor bu süre sandığımızdan daha kısaltılabilir..Füzyon enerji işlemi nasıl gerçekleşiyor ?California'daki Ulusal Ateşleme Tesisi 3.5 milyar dolarlık bir deney.Karabiber tanesi büyüklüğündeki bir kapsülün içine çok az miktarda hidrojen konuluyor.Hidrojen yakıtını ısıtmak ve sıkıştırmak için 192 ışınlı güçlü bir lazer kullanılıyor.Lazer o kadar güçlü ki kapsülü, Güneş'in merkezinden daha sıcak hale gelecek şekilde 100 milyon santigrat dereceye kadar ısıtabiliyor ve Dünya atmosferinin 100 milyar katından daha fazla sıkıştırabiliyor.Bu kuvvetler altında kapsül patlamaya başlıyor ve hidrojen atomlarını birleşmeye zorluyor ve bu süreçte enerji açığa çıkıyor. Füzyon enerjisi yaratımındaki kullanılan Hidrojen doğada çok kolay bulunabilen bir element bu yönden son derece olumlu. Olumsuz yönü Hidrojen, nispeten tehlikeli bir gaz olarak tanıtılmıştır ve gerçekte de hidrojen hava karşımı diğer gazlardan daha patlayıcı/yanıcı özelliğe sahiptir.https://www.bbc.com/turkce/articles/c1dgy3nz8k1o",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5430184",
  "comments": [
    {
      "author": "püsür",
      "created_time": "December 23, 2022, 08:50:59 PM",
      "body": "Bugün bu konuyla ilgili bir video izledim ve detayları biraz görebildim. Haberlerde vs. konuyu büyüttükleri kadar varmış gerçekten. Dediğiniz gibi gidilecek çok yol olduğunu söylüyorlar ama gelecek için çok önemli bir adım olduğu aşikar. Enerji konusu yüzyıllardır olduğu gibi önemini arttırarak gündemden düşmüyor. Örneğin Almanya yeşil enerji politikası nedeniyle nükleer reaktörlerini kapattı ve şimdi yenilenebilir enerji yokken cayır cayır kömür yakıyorlar, karbon emisyonunda rekorlar kırıyorlar. Hemen yanındaki Fransa mis gibi nükleer kullanıyor ve co2 emisyonu almanya'nın üçte biri neredeyse. Bakalım bu teknoloji ne zaman kullanılabilir olacak, eğer olacaksa, biz ne kadar görebileceğiz.",
      "score": 0,
      "upvotes": 0,
      "downvotes": 0
    },
    {
      "author": "bobita",
      "created_time": "December 23, 2022, 09:50:24 PM",
      "body": "Bu konu insanlığın geleceği için çok önemli ama Abd'deki çalışmada o iş öyle değil maalesef, işin içinde ciddi bir kelime oyunu var, evet parçacıkları birleştirmek için gönderilen lazer ışınının enerjisi elde edilenden bir miktar daha düşük (2.05 megajul gücünde bir ateşleme ile 3.15 megajul açığa çıktı) ama geri planda o lazer ışınını elde edebilmek için yüzlerce megajul enerji harcandı.Yani aslında harcananın %1'i bile elde edilemedi, elbette bilimde başarıya giden yol ağır ağır ilerliyor, bu normal ve bir gün gerçekten... diye umutluyum ama böyle sansasyonel kurnazlıklara başvurarak başarılarını gölgelediler bence.Ayrıca tamamen yanlış yazmışsın, konu açarken biraz özenli ol.Füzyon değil, Fizyon ya da Fisyon...Füzyon zaten nükleer enerjide kullanılıyor.",
      "score": 0,
      "upvotes": 0,
      "downvotes": 0
    },
    {
      "author": "teramit",
      "created_time": "December 28, 2022, 12:05:26 AM",
      "body": "enerji konusunda füzyon ve fizyon birçok kişinin neler döndüğünü bilmediği ama galiba iyi birşey bu teyzesi modunda takıldığı konuların başında geliyor.Abd den açıklama gelince 1 saat boyunca ne uzunlukta olmuş bu reaksiyon diye baktım ama bulamadım, yani söylemiyorlarsa bilin ki vaziyet öyle toz pembe değildir.Ciddi bir reaksiyonu verimli dedikleri halde milisaniye altı gibi sürelerde yaptık diyorlar bunun pek bir anlamı yok , zaten o verimlilikte biraz hikaye yukarıda belirtildiği gibi.Çin 17 dk boyunca fizyon reaktörü çalıştırabilmiş, uzunluk rekoru onlarda , çin bile yapamıyorsa zaten 40 yıldır düşünmek lazım bu işi, hem verimli hem uzun yapmak lazım ama günümüzdeki rakamlarla trilyon dolar yemiş başarıya ulaşamamış bir startup görünümünde. son 10 yıl ciddi gelişmeler oldu ama baya yavaş gidiyor gibi. Her haberin ardından adamlar güneş yaptı diye haberler yırtık dondan fırlar gibi geliyor. Hala petrol fiyatı gas fiyatı konuuluyorsa bilin ki fizyonu torunlarınız bile or görür.Bu tip haberleri özellikle batı medyası enerji krizinde bir umut gibi pompalamaya çalışıyor. Fiziksel den ziyade bir PR başarısı. Ayrıca enerji krizi rusya ve çini vurabiliyor ama nükleer bir gelişme olunca bu tekniğin bu adamlara ulaşması yine çok sürmeyecektir. Abd füzyon bombası yapınca rusya da casuslarıyla kısa sürede bu bilgiyi alıp kendi bombasını yapmıştı halbuki, hiç nükleer olmasa şimdi rusya çoktan yenilmişti savaşta. Güç arttıkça sorunlar da artıyor.Enerji konusunda son yıllardaki en büyük başarı güneş panelleridir nükleerin yolu çok güneş panellerinin KW başına maliyeti her yıl ciddi oranda düşüyor.",
      "score": 0,
      "upvotes": 0,
      "downvotes": 0
    },
    {
      "author": "emre06060",
      "created_time": "December 29, 2022, 08:12:07 AM",
      "body": "Bu konuyu okuyunca aklıma lisede işlediğim Füzyon ve Fisyon konusu geldi. Füzyon  birleştirme demek fisyon ayrıştırma demek. Fisyon ile atom bombası yapılmıştı füzyon ile de hidrojen bombası denemeleri vardı. Yalnız iyi yönde kullanılırsa ikisi de çok değerli bir enerji kaynağı ancak kötü yönde kullanılırsa felaket oluyor. Yalnız ben füzyonunmmaliyetli olduğunu duymuştum. Bu arada füzyon ve fisyonu karıştırmayım diye kendimce teknik geliştirmiştim. Füzyon daki ü harfi ve fisyondaki İ harfini düşünürsek Ü sanki iki tane İ'nin birleşimi gibi yani birleştirmeyi çağrıştırıyor.",
      "score": 0,
      "upvotes": 0,
      "downvotes": 0
    }
  ]
}