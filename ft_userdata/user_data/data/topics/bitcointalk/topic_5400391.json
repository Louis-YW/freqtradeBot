{
  "id": "topic_5400391",
  "title": "karabiber",
  "author": "karabiber",
  "created_time": "May 27, 2022, 10:16:57 AM",
  "content": "Binlerce vatandaşı mağdur eden Thodex ve Vebitcoin'den sonra Türkiye'de kripto para borsasında yeni bir skandal gündemde. 15 bin abonesi bulunan Bitexnova'da yatırımcılar paralarını çekemediğini iddia etti. 250 milyon TL'den fazla yatırımın bulunduğu Bitexnova hakkında yüzlerce şikayet var.Sabah gazetesinin haberine göre, son bir haftadır 15 bin Türk yatırımcısı bulunan Bitexnova borsasından alım satım yapılamıyor. Bir hafta önce Bitexnova olarak bilinen sitenin adını Bitexova olarak değiştirmesi kullanıcılar tarafından korkuya neden oldu.Sosyal medya ve internette yüzlerce şikayette bulunan yatırımcılar, para çekimi ile ilgili bir muhatap bulamadıklarını ve paralarının battığını iddia ediyorlar. Sadece bu borsada Türk yatırımcıların 250 milyon TL'den fazla parasının bulunduğu tahmin ediliyor.Kaynak: https://www.ntv.com.tr/amp/ekonomi/kripto-para-borsasinda-yeni-vurgun-iddiasi-yuzlerce-kisi-sikayette-bulundu,Mz4w9ciWTEKaV5FVSMxPAg",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5400391",
  "comments": [
    {
      "author": "Bthd",
      "created_time": "May 27, 2022, 09:59:03 PM",
      "body": "Hayatında internetten alışveriş dahi yapmamış, basit bir arama ile borsanın itibarının ne düzeyde olduğunu anlayamayan insanların kolay para kazanma ümidiyle piyasaya girmesinin sonucudur bu olay. Exit scam yapan bu borsa tarafından dolandırılan insanlar başka bir şeyle de ilgileniyor olsalardı birileri tarafından dolandırılacakları kesin.  Bitexnova ismi forumda ilk defa bu başlıkta kullanılmış ve Türkiye'deki çoğu kişinin bu borsadan haberi bile yokken 250 milyon TL gibi bir tutardan bahsedilmesi de enteresan. Toplamda 15 bin üyeden bahsediliyor. Domain kaydı nisan ayında başlıyor.QuoteDomain:bitexnova.comRegistrar:Name.com, Inc.Registered On:2022-04-02Expires On:2023-04-02Haklarındaki ilk para çekememe şikayeti 2 hafta önce. Yani sadece 40 gün bir sürede bu çapta bir dolandırıcılık çok kolay değil. Şimdi geçiş yaptıkları bitexova için ise 17 mayısta başlıyor. En başından beri hiç kimseye ödeme yapmamışlar.QuoteDomain:bitexova.comRegistrar:Name.com, Inc.Registered On:2022-05-17Expires On:2023-05-17",
      "score": 0,
      "upvotes": 0,
      "downvotes": 0
    },
    {
      "author": "Pierre 2",
      "created_time": "May 28, 2022, 07:51:19 PM",
      "body": "Ya bu insanlar nasıl böyle ilk gördükleri borsaya atlayabiliyor hiç anlamıyorum. Coinleri ilk öğrendiğimde 50 kere google araştırması yapmıştım belki 5-10 kere youtube a göz atmıştım 3-5 bir şey öğreneyim de hani cüzdandır, exchange dir bilgim olsun istedim. Thodex dolandırıcılığını bir nebze anladım reklamlarla çekmişler de bitexnova nedir kardeşim nereden duydunuz.",
      "score": 0,
      "upvotes": 0,
      "downvotes": 0
    },
    {
      "author": "Bthd",
      "created_time": "May 28, 2022, 10:03:45 PM",
      "body": "Dolandırmak için son uydurdukları yöntemde insanlara paralarını ödeyememe sebeplerinin vergi yasasının çıkması olduğu yalanını söylüyorlar. 500$ vergi ödeyenler parasını geri alabilecekmiş. Aslında paralarını kurtarmak için çaresizce her yolu denemeye hazır insanlara bir gol daha atacaklar. En acı tarafı buna bile inanan insanları görüyorum telegramda. Bazı insanlar gerçekten dolandırılmak için doğmuş olmalı. Engellemeye çalışmanın da çok anlamı yok. Bugün bitexnova tarafından dolandırılmasalar yarın başka bir scam tarafından dolandırılacakları kesin.",
      "score": 0,
      "upvotes": 0,
      "downvotes": 0
    },
    {
      "author": "LGD2Business",
      "created_time": "May 28, 2022, 10:27:44 PM",
      "body": "Ulan biz daha adını duymuyoruz adamlar 15 bin kişi topluyorlar nereden buluyorlarsa bu kadar müşteriyi. Hadi millet btctürk ve paribuya güvenmiyor ki sonuna kadar haklılar ama Bitexnova nedir ya? Önüne gelen borsa açar oldu memlekette nasıl olsa denetim yok. Devlet kriptoya vergi getirmeye uğraşacağına şu borsaları regüle etsin.https://www.sikayetvar.com/bitexnova Burada da 15 şikayet yazılmış.",
      "score": 0,
      "upvotes": 0,
      "downvotes": 0
    },
    {
      "author": "xzone",
      "created_time": "May 30, 2022, 07:00:30 PM",
      "body": "Telegram grupları Twitter askerleri falan sayesinde bu kullanıcı sayılarına ulaşıyorlardır bence, başka bir açıklaması yok. Gerçekten adını ilk kez duydum ve neredeyse 1 ay gibi bir sürede ortalama bir Anadolu ilçesi nüfusunda insanı kendilerine kayıt etmişler. Muhtemelen üye olana 20 liralık coin falan vermişlerdir İnsanlar çok kısa süre içerisinde güveniyor ve araştırma yapmanın gerekli olduğunun farkında değil. Sonra birkaç fırsatçı çıkıp bunları dolandırıyor. Bir yandan üzülüyorum bir yandan ders olsun diyorum",
      "score": 0,
      "upvotes": 0,
      "downvotes": 0
    },
    {
      "author": "Bthd",
      "created_time": "May 30, 2022, 07:51:14 PM",
      "body": "Quote from: xzone on May 30, 2022, 07:00:30 PMTelegram grupları Twitter askerleri falan sayesinde bu kullanıcı sayılarına ulaşıyorlardır bence, başka bir açıklaması yok. Gerçekten adını ilk kez duydum ve neredeyse 1 ay gibi bir sürede ortalama bir Anadolu ilçesi nüfusunda insanı kendilerine kayıt etmişler. Muhtemelen üye olana 20 liralık coin falan vermişlerdir İnsanlar çok kısa süre içerisinde güveniyor ve araştırma yapmanın gerekli olduğunun farkında değil. Sonra birkaç fırsatçı çıkıp bunları dolandırıyor. Bir yandan üzülüyorum bir yandan ders olsun diyorum Scam borsalar yada çeşitli shitcoinler yüzünden dolandırılan insanların ekosistemde yarattığı temel problem insanlara battıklarını anlatırken bitcoin kelimesini kullanarak diğer insanlara da bitcoinin tehlikeli olduğunu düşündürmeleri. Aslında çoğunun dolandırılmasının bitcoin ile alakası yokken borsaları bile bitcoin kelimesi ile anlatıyorlar. Gerçekte tehlikeli olan ve dolandırılmalarına sebep olan şey cehalet, açgözlülük.",
      "score": 0,
      "upvotes": 0,
      "downvotes": 0
    },
    {
      "author": "teramit",
      "created_time": "June 17, 2022, 11:25:07 PM",
      "body": "sağlam bir marketingle dolandırılmayacak insan yok diyebiliriz.Araştırmak belli bir eğitim kültürüne sahip insanların yapacağı iştir çok komplike yöntemler gördüm ama hiç gerek yok  basit bir google reklamıyla neler dönüyor neler.halkı dolandırılmasın diye uğraşan ülkelerde komplike dolandırıcılar var ama bizim ülkemizde hiç kasmaya gerek yok basit yöntemler yeterli cezalar çok az ve caydırıcı değil.",
      "score": 0,
      "upvotes": 0,
      "downvotes": 0
    },
    {
      "author": "Bthd",
      "created_time": "June 18, 2022, 03:17:58 PM",
      "body": "Quote from: teramit on June 17, 2022, 11:25:07 PMsağlam bir marketingle dolandırılmayacak insan yok diyebiliriz.Araştırmak belli bir eğitim kültürüne sahip insanların yapacağı iştir çok komplike yöntemler gördüm ama hiç gerek yok  basit bir google reklamıyla neler dönüyor neler.halkı dolandırılmasın diye uğraşan ülkelerde komplike dolandırıcılar var ama bizim ülkemizde hiç kasmaya gerek yok basit yöntemler yeterli cezalar çok az ve caydırıcı değil.Bizde dolandırıcılıkta yarış var. Dolandırıcılığa dair bir yöntem ortaya çıktığında bunu engellemek yerine genele uygulamanın yollarını arıyorlar. Bizzat devleti dolandıran bir işletmenin siyasi parti tercihini değiştirerek aklandığını ve faiziyle parasını geri aldığını biliyorum. Şahısların adaletinin olduğu yerde normal.",
      "score": 0,
      "upvotes": 0,
      "downvotes": 0
    },
    {
      "author": "lossnet",
      "created_time": "June 22, 2022, 02:33:34 PM",
      "body": "Vay arkadaş! Daha nisan ayında kurulan bir borsa 250 milyon lira toplayabilmiş. Dolandırılma haberi de mayıs sonunda gelmiş desek, 1 ayda bu kadar para toplamak hiç akla yatkın gelmiyor.Acaba diyorum... birkaç bin TL hediye ediyoruz, \"promosyon\" falan diyen scamlar oluyordu. Bu da öyle bir şeyler mi vadetti de millet akın etti buraya! Gerçi çoğu borsa bu verdikleri parayı komisyonlarda kullanılabileceğini belirtiyor. Hatta 1 aylık falan süre veriyorlar ve siz onu daha kullanamadan sıfırlanmış oluyor. Bazıları çok minik yazılarla bunu söylerken, bazıları da hiç söylemiyor bile  Kendini çok zeki sanıp da dolandırılan ne kadar çok kişi var güzel ülkemde böyle! Hiç de vazgeçmeden istikrarla dolandırılmaya devam ediyorlar.",
      "score": 0,
      "upvotes": 0,
      "downvotes": 0
    },
    {
      "author": "gospodin",
      "created_time": "June 22, 2022, 03:29:56 PM",
      "body": "genelde bu tip borsalar \"x yatırırsanız şu kadar y kazanırsınız.\" şeklinde reklam yöntemi ile müşteri çekmeye çalışıyor. bizim insanımız da araştırma yerine \"eş, dost tavsiyesi\" üzerine bu tip işlere girmeyi sevdiği için kimsenin adını bile duymadığı yerden tokatlanma başarısını gösterebiliyor. iddialar doğruysa bu kadar kısa bir sürede bu kadar yüksek bir miktarı elde etmek büyük bir başarı, ne diyelim.",
      "score": 0,
      "upvotes": 0,
      "downvotes": 0
    },
    {
      "author": "jorgesalcedo",
      "created_time": "June 22, 2022, 05:44:30 PM",
      "body": "Çok fazla bir emek dahi harcanmadan gayet dolgun bir kazanç elde edilmiş. İnsanlar bilinçli internet kullanımını ve kısa yoldan para kazanmanın öyle kolay olmadığını öğrenene kadar bu vakalar devam eder. Umarım dolandırılanlar da alacakları dersleri en ucuz şekilde almış olurlar..",
      "score": 0,
      "upvotes": 0,
      "downvotes": 0
    }
  ]
}