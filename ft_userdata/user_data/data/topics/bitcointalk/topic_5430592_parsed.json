{
  "id": "topic_5430592",
  "title": "eightdots",
  "author": "eightdots",
  "created_time": "December 20, 2022, 04:56:41 PMLast edit: December 20, 2022, 05:44:38 PM by eightdots",
  "content": "Bazı acil durumlarda ya da keyfi olarak telefonunuzu ya da tabletinizi mouse ve klavye olarak kullanmaya imkan veren bir uygulamadan bahsedeceğim. Normalde bu siteyi Pek Bilinmeyen İnternet Siteleri konusunda paylaşacaktım ama yeni bir konu açmaya değer olduğunu düşündüm.Bunu yapabilmek için ilk olarak siteye giriş yapıyoruz.https://www.remotemouse.net/Site ana sayfasında bizi karşılayan \"şimdi edinin\" seçeneğine tıklıyoruz.Bu aşamada önce telefonumuza ya da tabletimize uygulamayı indiriyoruz. Ardından bilgisayarımıza indirip kurulumu yapıyoruz. Uygulamayı kurulum için tıkladığımda sadece iki dil seçeneği çıkıyor ama uygulama kurulduktan sonra Türkçe desteği var. Uygulamayı kullanabilmek için bilgisayar ile tablet ya da telefonun aynı wifi'ye bağlı olması gerekiyor. Daha sonra uygulamayı bilgisayardan açıp onayladıktan sonra tablet ya da telefondan uygulamaya giriş yapıyoruz. Arayüzü çok basit ve açıklayıcı. Uygulamada bazı ek özellikler için pro sürüm yükseltilmesi gerekebiliyor. Reklamsız versiyonu da pro sürümde mevcut. Uygulamayı sadece anlatmak için kurulum yaptım tüm özelliklerine teker teker bakmadım. Olur da bir gün lazım olursa bir köşede dursun diye paylaşıyorum.Not: Sitede ya da uygulamada herhangi bir güvenlik yönünden zarar verici bir şey var mı bilmiyorum. Bilen, ilgisi olan kişiler aydınlatabilirler. Uygulamanın faydalı olacağını düşünüp paylaşıyorum. Yarın başka bir uygulama görür yine faydası olacağını düşünürsem paylaşırım ve bu uyarıyı oraya da yaparım.",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5430592",
  "comments": []
}