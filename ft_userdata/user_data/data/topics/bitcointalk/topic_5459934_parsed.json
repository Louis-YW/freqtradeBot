{
  "id": "topic_5459934",
  "title": "mhanbostanci",
  "author": "mhanbostanci",
  "created_time": "July 15, 2023, 05:58:02 PMLast edit: July 15, 2023, 06:15:15 PM by mhanbostanci",
  "content": "Kitle fonlaması, çok sayıda bireyin küçük miktarda bağışlarına dayanan yeni nesil bir yatırım ve fonlama sistemidir. Bu sistemde, bireyler internet üzerinden bağış yapar, küçük bir hisse satın alır ya da üretilecek ilk ürünler karşılığı ödeme yapar. Aranızda kickstarter dan kredi kartı ile girişimlerden ilk üretim ürünlere para yatıranlar vardır. Kitle fonlamanında çeşitleri var aslında,Finansal getirisi olan modeller:Hisse Bazlı Kitlesel Fonlama (Equity Based Crowdfunding),Borçlanma Bazlı Kitle Fonlama (Debt Based Crowdfunding)Finansal getirisi olmayan modeller:Bağış Karşılığı Kitlesel Fonlama (Donation Based Crowdfunding),Ödül Bazlı Kitlesel Fonlama (Reward Based Crowdfunding)Benim ilgimi çeken kısım ise Paya Dayalı Kitle Fonlama.Paya Dayalı (hisse bazlı) kitle fonlama için Sermaye Piyasası Kurulu 3 Ekim 2019 tarihinde PAYA DAYALI KİTLE FONLAMASI TEBLİĞİ https://www.resmigazete.gov.tr/eskiler/2021/10/20211027-3.html yayınlayarak yasal zemini oluşturdu. Yayınlanan tebliğ ile Platformlar aracılık faaliyeti yürütürken, Takasbank toplanan fonların saklama hizmetini sağlamaktadır ve Merkezi Kayıt Kuruluşu hisse senetlerinin kaydileştirilmesini ve yatırımcılar adına tutulmasını gerçekleştirmektedir. Yani nasıl bist den aldığınız hisse senetlerini mkk nın e-yatırımcı https://eyatirimci.mkk.com.tr sisteminde görebiliyorsanız, KFS yatırımlarınız da burada görebiliyorsunuz.2 yıl gecikme ile ilgi göstermeye başladığım, ülkemizde yeni yeni alt yapısı oluşan Kitle Fonlama Sistemi ve bu sistemin platform şirketlerini 2023 başından itibaren  incelemeye aldım. Ülkemizde hal hazırda  paya dayalı kitle fonlaması faaliyet belgesine sahip 11 şirket bulunuyor. Firmaların tam listesi aşağıda.Paya Dayalı Kitle Fonlaması Faaliyetinde Bulunan PlatformlarVakıf Yatırım Menkul Değerler A.Ş.Borsa aracı kurumu. Aktif bir platformu yok.Global Kitle Fonlama Platformu A.Ş.www.fonbulucu.comHalk Yatırım Menkul Değerler A.Ş.Borsa aracı kurumu. Aktif bir platformu yok.Dijital Kitle Fonlama Platformu A.Ş.www.efonla.comİnfo Yatırım Menkul Değerler A.Ş.www.startupburada.comFongogo Kitle Fonlama Platformu A.Ş.www.fongogo.comGirişim Kitle Fonlama Platformu A.Ş.www.fonangels.comBasefunder Kitle Fonlama Platformu A.Ş.www.basefunder.comGlobal Menkul Değerler A.Ş.Borsa aracı kurumu. Aktif bir platformu yok.Ecofolio Kitle Fonlama Platformu A.Ş.www.ecofolio.com.trNar Kitle Fonlama Platformu A.Şwww.narfon.com.tr (inşaat halinde)Startupfon Kitle Fonlama Platformu Ve Erken Aşama Hizmetleri A.Ş.www.startupfon.comDinamik Yatırım Menkul Değerler A.Ş.Borsa aracı kurumu. Aktif bir platformu yok.Forte Kitle Fonlama Platformu AŞ Daha başlamadılar.Platformların tümü belli usül ve esaslar ile çalışmak durumunda oldukları için tüm platformlar arayüz tasarımları farklılıklar gösterse de, tüm platformlar her bir girişim için aynı başlıklarla belli içerikleri yayınlıyorlar.PAYA DAYALI KİTLE FONLAMASI YATIRIMI KAZANÇLI BİR YATIRIM MI?Girişimlerin ne kadar büyüyeceğine dair bir tahmin yada öngörü aslında mümkün değil. Burada asıl kazançlar exitler ile mümkün.Şöyle bir örnekle açıklayayım. x bir girişime 1000 kişi toplandık 10.000.000 TL  para verdik ve karşılığında şirketin %10 unu aldık diyelim. Aslında bunu yaparken bu şirket 100 milyonluk şirket demiş olduk. peki ortada 100.000.000 TL var mı? yok!Girişimin iddiası ben 5 yılda harbiden 100.000.000 TL büyüklüğünde bir şirket olacağım. Biz KFS yatırımcıları buna inanarak yatırım yapıyoruz. Aslında verdiğimiz para girişimin ilk 18 ayının temel giderlerini ve varsa başlangıçta yapacağı ar-ge yatırımını karşılayacak bir para hepsi bu kadar.PEKİ KAZANÇ NASIL OLUYOR?Bu tür yatırımlarda acele etmek pek mantıklı olmayabilir. Kazanç elde etmek için biraz sabırlı olmanız gerekecek ve girişimcinin size verdiği sözleri yerine getirmesi için ona zaman tanımanız önem taşıyor. Bilinen Melek yatırımcılar gibi, yaptığını yatırımdan beklediğiniz karı elde etmek için bazen 1-3 yıl hatta belki 5 yıl gibi bir süreye ihtiyaç duyabilirsiniz. Ve tabii ki, yaptığınız yatırımın karşılığında alacağınız kazanç da yaptığınız yatırım miktarına bağlı olacak. Unutmayın, bu yolculukta sabır ve doğru beklentiler önemlidir.Yatırım Yaptığınız Girişimci Şirketin Satılması ile Kazanç SağlamaErken Yatırımcısı olduğunuz girişim, bir gün ansızın büyük bir şirket tarafından satın alınma teklifi alabilir. İşte o zaman girişim şirketi sizi arar ve \"Bu satışa katılmak ister misiniz? Hisselerinizin miktarı kadar kazanç elde edebilirsiniz\" der. Sonuçta, belki de beklediğiniz büyük dönüş bu satışla gerçekleşecektir. Elinizdeki payların tamamı veya bir kısmı satabilirsiniz.Yatırım Yaptığınız Girişimin Halka Arz Edilmesi DurumuErken Yatırımcısı olduğunuz şirket belli bir ölçeğe ulaştıktan sonra borsaya kote olmak için ilk halka arzını yapabilir. Girişimciler paylarının belirli bir kısmı için bir pay arzı yapabilir. Bu durumda mevcut ortaklarla birlikte tüm yatırımcılara şirkette hissedar olma yolu açılır. Bu payların ilk halka arza konu edilmesiyle paylar borsada işlem gördüğü için mevcut pay sahiplerine de satış için bir fırsat sağlar.Yatırım yaptığınız Girişimin Temettü Dağıtımı DurumuGirişim, elde ettiği karın tamamını veya bir kısmını hissedarlarına dağıtmayı tercih edebilir. Şirket Genel Kurulunda alınacak bir kararla, pay sahiplerine payları oranında temettü dağıtılabilir. Bu durumda yaptığınız yatırımın karşılığında ek bir kazanç elde edersiniz.Pay marketleri açıldıktan sonra pay satışıSahip olduğunuz paylarla ilgili herhangi bir satış kısıtlaması bulunmamaktadır. İstediğiniz zaman, istediğiniz kişiye ve belirlediğiniz fiyata paylarınızı satabilirsiniz. Payların MKK nezdinde devri için ilgili KFS platformuna başvuru yapmanız gerekmekte.Bence burada asıl kazanç ise ileriki yıllarda Kitle Fonlama Sistemine yeni katılacak yatırımcıların pay marketleri aracılığı ile paylarınıza talip olması ile olacak.Nedense her KFS platformu kendi pay marketini açmak zorunda bırakılmış. Oysa tüm KFS platformlarının ortak bir pay marketi olsa çok daha iyi olurdu.Görüldüğü üzere Paya Dayalı Kitle Fonlaması yatırımı kısa vadeli bir yatırım değil.Bir bebek şirkete yatırım yaptığınız için düşükte olsa girişimin başarısız olma ihtimalide var.Kitle Fonlamaya uygun bulunmuş bir girişime  yatırım yaparken,3-5 sene ihtiyacınız olmayacak paralar ile yatırım yapmalısınız.Başta fonbulucu.com olmak üzere bir çok Platforma da üye olmalısınız. Böylece Kitle Fonlamasına uygun bulunmuş tüm girişimlerden haberiniz olur. Üye olduğunuz KFS platformlarının, telegram kanallarını, sosyal medya hesaplarını takip edin.Her bir girişime yatırım yapmadan önce o girişimin sektörünü inceleyin okuyun bakın. Borsa şirketleri nasıl KAP bildirimi yapıyorsa KFS Girişimleri de şirketteki olumlu olumsuz gelişmeleri KFS platformlarında kendilerine tahsis edilmiş kampanya sayfasına  5 yıl boyunca bildirim yapmak zorunda. Böylece yatırım yaptığınız girişimi takip edersiniz.Ortağı olduğunuz girişimi desteklemenizi öneririm. Örneklerle açıklayalım,Bir mobil oyun geliştirme girişimine yatırım yaptıysanız çıkardıkları yeni uygulamaları indirip deneyin hatta geri bildirim yapın.Bir elektrikli arabanız varsa özellikle yatırım yaptığınız girişimin istasyonlarını tercih edin.Bir Portatif Fitness ürünü üreticisine yatırım yaptıysanız evde spora başlayın veya bu ürüne ihtiyacı olacağını düşündüğünüz çevrenizdeki kişileri web sitesine yönlendirin.[/list]Bir bebek şirketin en çok  sermaye ve marka bilinirliğine ihtiyacı vardır. Kitle Fonlama Sistemi girişimcilere bu iki imkanı birlikte sağlarken aynı zamanda KFS yatırımcılarına da bu potansiyeli yüksek değerli girişimlere daha bebek iken ortak olma imkanı veriyor.Kitle Fonlama Sisteminin Kişisel Gelişime KatkılarıKitle Fonlama Sistemi sayesinde birçok farklı sektörü inceleyip dinamiklerini öğrenmiş oluyorsunuz. Kendimden şöyle bir kaç örnek vereyim. Yatırım yaptığım / yapmadığım girişimler sayesinde geçmiş 6 ay içinde hakkında bir sürü okuma yapıp bilgi topladığım sektör ve konular.Metropollerde kuru temizleme, ütü ve halı yıkama sektörü.Elektrikli araba şarj istasyonları sektörü.Süt Analizi Nedir ve Neden Gereklidir?Türkiye ve Global de Tarımsal IoT pazarı - mevcut çözümler ve uygulamalar.Kuşkonmazın Sağlığa Faydaları, ticareti, üretimi.Bir bisiklet nasıl elektrikli bisiklete dönüşür?Safran üretimi, ticareti.Taşınabilir Fitness Ekipmanları PazarıIoT lojistik çözümleri, Kargo otomatları pazarı.Biyoteknoloji ile  kozmetik sanayi için hammadde üretimi, pazarın analizi.E-ihracat süreçlerinde global pazaryeri ve yurtdışı depo yazılım çözümleri.Bulut tabanlı insan kaynakları yönetim ürünleri.Mobil uygulama ile mobil uygulama geliştirme. (evet var böyle bişey!)Biyomateryal Nedir? Yapay doku üretimi teknolojisi.Yerli Elektromanyetik top üretirken dur birde scooter üretelim demek hak mıdır?Türkler neden aktif ağ ürünleri yapmayı beceremiyor?Listeyi daha uzatabilirim. 🙂Özetle KFS yatırımcısı olmak kişisel gelişiminize de katkı verir.",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5459934",
  "comments": [
    {
      "author": "Gencecikmen",
      "created_time": "August 03, 2023, 02:37:23 PM",
      "body": "Salı günü bir arkadaşım bahsetmesi ile benim de yeni haberimin olduğu bir yatırım şekli. Benim de aklıma yatması sebebiyle, acaba bu konu ile ilgili güzel bir yazı bulabilir miyim diye düşünüyordum. O yüzden başlığı açan @mhanbostanci hocama teşekkür ediyorum. Yine yatırım ile aradığım bilgiyi bizim forumda buldum. Girilecek sektör konusunda iyi bir bilgi sahibi olup yapılabilir bir yatırım şekli olduğunu düşünüyorum.",
      "score": 0,
      "upvotes": 0,
      "downvotes": 0
    },
    {
      "author": "Pierre 2",
      "created_time": "August 04, 2023, 05:35:24 AM",
      "body": "Kitle fonlama yöntemlerinin en iyi tarafı paraya ihtiyacı olan şirkete para, para kazanmaya ihtiyacı olan uzun vadeli yatırımcı olmak isteyen şahıslara ise ciddi miktarda paralar kazandırmış olmasıdır. Ama elbette her sistemde olduğu gibi kitle fonlama sistemlerini de kötüye kullananlar çoktur. Sırf borcunu kapatmak adına halka arz olan dandik bir firma örneği verebiliriz. Coin piyasalarında da maalesef bu yöntemlere benzerleri çok kullanıldı. Maalesef dememin sebebi denetim zayıflığı ve kötü niyetli şahıslardır.",
      "score": 0,
      "upvotes": 0,
      "downvotes": 0
    },
    {
      "author": "totti67",
      "created_time": "August 04, 2023, 06:45:40 AM",
      "body": "Öncelikle konu ile ilgili neredeyse tüm işe yarar bilgileri forumdaşlar ile paylaşmış olmanız gerçekten çok güzel hocam, bunu için ayrıca teşekkürler. Aslında kilit noktası acelesi olmayanlar veya sabırsız olmayanlar olan bir yatırım şekli yanlış anlamadıysam. Kenarda, yokluğunda rahatsız etmeyecek kadar parası olanların, beklemeyi de göze alabildiklerinde kazançlı çıkabilecekleri güzel bir yöntem gibi duruyor ilk bakışta, Bunun tam karşılığımıdır bilmem ama özellikle Amerika' da yarış atı yetiştiriciliğinde benzer durumlar var. Üst düzey yarışlarda başarılı olmaya aday atların hisseleri satılıyor. Daha sonra bu atlar koşmaya başlıyor, büyük ikramiyeli yarışlarda başarılı olursa, hisseniz ölçüsünde otomatikman siz de kar elde etmiş oluyorsunuz, yarış yaşamı bitip sonrasında hara yaşamı oluyor, şampiyon bir atın hissedarıysanız, aşım sezonunda minimum 100000 USD ile aşım yapıyor bu atlar ki senede neredeyse 200 aşıma kadar çıkabiliyor bu rakam. sonrasında ise eğer yavruları da başarılı olursa aşım bedenli 200000 USD ve üzeri olanlar bile var. Dediğim gibi birebir örnek değil belki ama benzer yönleri var sanırım.",
      "score": 0,
      "upvotes": 0,
      "downvotes": 0
    },
    {
      "author": "gospodin",
      "created_time": "August 06, 2023, 06:51:20 PM",
      "body": "iki sene önce fonbulucu.com'u keşfetmiştim. hala ara ara bakarım ama çıkan projelerin çoğu nedense ya sağdan soldan alıntı gibi ya da bildiğin kötüler. yatırım yapsak ileride ne olur kimse bilmiyor ki zaten mhan hocam da durumdan bahsetmiş. çok uzun zaman isteyen bir süreç. gavurların republic tarzı bir sistemi var ama biz de nedense oturmadı bu iş ya da bana öyle geliyor. geçtiğimiz ay burada startupın bahseden bir arkadaş vardı. maalesef ülkemizdeki bakış açısı aynen o arkadaşın başına gelen gibi.",
      "score": 0,
      "upvotes": 0,
      "downvotes": 0
    },
    {
      "author": "Hvdv",
      "created_time": "August 07, 2023, 08:02:46 AM",
      "body": "Quote from: gospodin on August 06, 2023, 06:51:20 PMiki sene önce fonbulucu.com'u keşfetmiştim. hala ara ara bakarım ama çıkan projelerin çoğu nedense ya sağdan soldan alıntı gibi ya da bildiğin kötüler. yatırım yapsak ileride ne olur kimse bilmiyor ki zaten mhan hocam da durumdan bahsetmiş. çok uzun zaman isteyen bir süreç. gavurların republic tarzı bir sistemi var ama biz de nedense oturmadı bu iş ya da bana öyle geliyor. geçtiğimiz ay burada startupın bahseden bir arkadaş vardı. maalesef ülkemizdeki bakış açısı aynen o arkadaşın başına gelen gibi.Türkiye’de bu çok tutmuyor gibi geliyor bana çünkü gelişime açık kişileri destekleyen pek yok. Akıllı insanların beyin göçü yaptığı bir ülkeyiz. Okunmuş sular, bilimsel araştırmalardan daha önemli hale gelen Tübitak kurumuyla mı biz beyin göçünü engelleyeceğiz? Keşke yatırımsal anlamda bu kişilerin önlerini açabilsek. Böyle fonlamalar desteklense belki daha farklı bir seviyeye çıkabiliriz.",
      "score": 0,
      "upvotes": 0,
      "downvotes": 0
    },
    {
      "author": "zonefloor",
      "created_time": "August 07, 2023, 01:16:19 PM",
      "body": "Quote from: Pierre 2 on August 04, 2023, 05:35:24 AMKitle fonlama yöntemlerinin en iyi tarafı paraya ihtiyacı olan şirkete para, para kazanmaya ihtiyacı olan uzun vadeli yatırımcı olmak isteyen şahıslara ise ciddi miktarda paralar kazandırmış olmasıdır. Ama elbette her sistemde olduğu gibi kitle fonlama sistemlerini de kötüye kullananlar çoktur. Sırf borcunu kapatmak adına halka arz olan dandik bir firma örneği verebiliriz. Coin piyasalarında da maalesef bu yöntemlere benzerleri çok kullanıldı. Maalesef dememin sebebi denetim zayıflığı ve kötü niyetli şahıslardır.Kitle fonlamanın ne olduğunu tam olarak bilmiyordum ve bu kısacık özetle kafamda birşeyler canlandı. Bu anlatmanıza göre kitle fonlama öyle rastgele yatırım yapılmaması gereken birşey. Bir gecede bu kişilerin tüm herşeyi kaçırma ihtimali çok ama çok yüksek. Hele ki uzun süreli yatırım söz konusu olduğunda ben uyku uyuyamam valla.",
      "score": 0,
      "upvotes": 0,
      "downvotes": 0
    },
    {
      "author": "Lachrymose",
      "created_time": "August 08, 2023, 07:17:43 PM",
      "body": "Evbee (2)’ye yatirim yapmayi dusunen var mi?",
      "score": 0,
      "upvotes": 0,
      "downvotes": 0
    },
    {
      "author": "mhanbostanci",
      "created_time": "August 17, 2023, 08:41:06 PM",
      "body": "Quote from: Lachrymose on August 08, 2023, 07:17:43 PMEvbee (2)’ye yatirim yapmayi dusunen var mi?Evet yapacağım. peki neden?Evbee 1 de şirket prototip üretme hedefi olan bir startup idi.Evbee 2 de ise artık şirket prototip üretimini tamamlamış iş modelini çalıştırmış, yani bir scaleup haline gelmiş.Artık burdan sonra vereceğiz sermayeyi büyüyecekler.Keşke 1 de yakalamış olsaydık.  kısmet 2 ye imiş.",
      "score": 0,
      "upvotes": 0,
      "downvotes": 0
    },
    {
      "author": "mhanbostanci",
      "created_time": "November 06, 2023, 01:41:46 PM",
      "body": "Değerli konu takipçileri,Bu gün Tusmec Robotik Sürü Sistemleri nin kitle fonlaması başladı.Güzel bir proje. https://fonlabuyusun.com/project/125adresinden proje ile ilgili detaylara ulaşabilirsiniz.özellikle şu videoyu izlemenizi öneririm:https://youtu.be/_umf2uLhGCM?si=ZwXZWQYtUuGnnQDvBen bir miktar yatırım yapacağım.",
      "score": 0,
      "upvotes": 0,
      "downvotes": 0
    }
  ]
}