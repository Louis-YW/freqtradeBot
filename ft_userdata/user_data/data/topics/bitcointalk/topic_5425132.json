{
  "id": "topic_5425132",
  "title": "NeuroticFish",
  "author": "NeuroticFish",
  "created_time": "December 02, 2022, 10:54:04 AM",
  "content": "Discuția a început în alt topic, dar conținea o idee foarte bună: să \"scoatem\" partea legată de merite de acolo, că poate îi ajută și pe alții.Probabil că începutul va fi un pic \"rupt\", dar e un început...Deci:Quote from: PrivacyG on December 02, 2022, 10:14:03 AMNu deschidem o altă discuţie pe secţiune?  Mă prea tem că mă trezesc cu postările şterse din cauza derapării de la subiect.  Cred că mai sunt mulţi români care întâmpină probleme cu câştigarea meritelor.  Şi nu vreau să îi descurajez, ci dimpotrivă.  Poate reuşim să aflăm şi alte poveşti şi să îi sprijinim.  De fapt, cred că ar fi o continuare interesantă a discuţiei traduse de Gazeta.Este o idee foarte bună, și deci avem asta aici acum. Probabil că se putea și mai bine, dar putem adăuga pe parcurs.Dacă prin cealaltă discuție te referi la Campanie pentru îmbunătățirea calității postărilor, nu le-aș uni, întrucât poate că unii vor căuta doar informații despre merite, fără a face conexiunea că pentru merite trebuie calitate. Așa că, zic eu, legătura trebuie făcută de aici spre acolo (și am făcut asta).Continui (cam abrupt, știu, cu răspunsurile:Quote from: PrivacyG on December 02, 2022, 10:14:03 AMDin curiozitate întreb.  Ai obţinut merite extrem de greu după un anumit prag sau dintotdeauna?  Întreb pentru că am impresia că pe măsură ce înaintezi în numărul de merite devine tot mai greu să le obţii.Fiind deja \"Legendar\" când s-au introdus meritele, pentru mine a fost invers: am obținut merite mai greu la început. Cauze au fost mai multe - eram mai slab (am mai învățat foarte multe de atunci), numărul de surse de merit era mult mai mic, și postam mai puțin, cred că era și mai puternic încetățenită ideea \"hai să nu prea dăm merite la cei de rang mare, că ei deja stau bine\" - dar chiar am fost oarecum stresat și mă consideram inferior celor care aveau peste 1000 de merite obținute \"pe bune\". În timp am început să obțin din ce în ce mai multe merite, parcă din ce în ce mai ușor...Quote from: PrivacyG on December 02, 2022, 10:14:03 AMUneori şi eu arunc merite poate că aiurea.Cred că toți fac asta uneori.Quote from: PrivacyG on December 02, 2022, 10:14:03 AMNu ştiu, studii în trimiterea meritelor n-am.  Trimit şi eu cui simt că merită, până la urmă.Având în vedere că e la latitudinea fiecăruia cum își folosește meritele, fiecare face \"cum simte\", nu te stresa.Regula nescrisă ar fi să se merite în principal postările bine scrise și utile/de ajutor.Quote from: PrivacyG on December 02, 2022, 10:14:03 AMExperienţa mea mi-a dat un sentiment că o majoritate din lumea aceasta 'bună' de care spui şi-a format un fel de ego faţă de rangurile pe care le au şi faţă de reputaţia de pe Bitcoin Talk.  Nu îmi dau seama dacă doar aşa mi se pare sau chiar aşa este, dar de simţit cel puţin eu aşa simt.  Zici că tocmai am intrat la o convenţie pentru prima dată unde toată lumea ştie pe toată lumea.  Sau poate se întâmplă pentru că unii dintre noi ne obişnuim prost să ignorăm mesaje care la prima vedere par fără substanţă.  Ce e drept, şi eu fac până la urmă acelaşi lucru, deci ce comentez.Teoretic sunt persoane de la care mă aștept la o anumită calitate a răspunsului și s-ar putea să le dau mai mult interes, în ideea că s-ar putea ca informația transmisă de aceștia să fie deja completă, iar eu pot să învăț de acolo, sau nu să mai am nimic de adăugat acolo. Dar asta nu înseamnă că doar pe aceștia îi citesc (nu au cum să acopere fizic tot forumul) și clar la aceștia tind să fiu mai zgârcit cu meritele.Dar partea cu \"convenția\" nu e chiar așa departe de adevăr Quote from: PrivacyG on December 02, 2022, 10:14:03 AMUneori, mai ales dacă într-un subiect de discuţie sunt cel puţin pe jumătate oameni dintr-aceştia 'buni', mă simt cumva ca şi cum îmi suflă cineva în ceafă când scriu un răspuns, pentru că ştiu că toţi sunt pregătiţi cu ţevile drept în ceafa mea în caz că zic ceva incorect.Mda, întotdeauna există riscul ca cineva să scrie același lucru în același timp. De aceea ajută să fii clar și succint. Quote from: PrivacyG on December 02, 2022, 10:14:03 AMDar cum spui şi tu, alte dăţi depun efort imens şi petrec ore scriind o postare pe care realizez mai târziu că probabil nimeni nu a citit-o, sau dacă a citit-o a râs şi a trecut mai departe.Ei, am avut cazuri în care au râs pe față, că îmi scăpase ceva sau nu știam vreun amănunt (și nu știam că nu știu).Deci nu fii prea strict cu tine însuți... Măcar tu... că alții vor fi, când va fi cazul (dar până atunci rămâne problema drobului de sare).Quote from: PrivacyG on December 02, 2022, 10:14:03 AMCred că mai sunt mulţi români care întâmpină probleme cu câştigarea meritelor.  Şi nu vreau să îi descurajez, ci dimpotrivă.  Poate reuşim să aflăm şi alte poveşti şi să îi sprijinim.Declar noul topic deschis și doresc să văd cât mai multe întrebări!",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5425132",
  "comments": [
    {
      "author": "GazetaBitcoin",
      "created_time": "December 02, 2022, 04:34:13 PM",
      "body": "Am aparut si eu... dar am aparut cu \"bagaj\" din celalalt topic, ca nu apucasem sa raspund acolo... Asa ca, imi cer scuze, dar si la mine o sa para destul de abrupt ce scriu...Quote from: PrivacyG on December 02, 2022, 10:14:03 AMNu deschidem o altă discuţie pe secţiune?Buna idee.Quote from: NeuroticFish on December 02, 2022, 10:56:55 AMNu e o idee deloc rea. Așa că am făcut un topic nou cu continuarea/răspunsurile pe \"direcția\" meritelor. Este aici: https://bitcointalk.org/index.php?topic=5425132Si mai buna idee Quote from: PrivacyG on December 01, 2022, 10:44:09 PMNu pot fi decât complet de acord cu tine, Gazeta.  Poate că acum mă contrazic, dar e cert că multe dintre meritele pe care le primim nu sunt doar aşa.  De multe ori realizez că meritele primite pentru unele postări provin din cunoştinţe acumulate în ani întregi şi lungi de zile.  Sau din opinii pe care nu poţi să le formulezi decât dacă ai studiat un subiect mult timp.  În multe situaţii, putem vedea primirea meritelor ca pe o răsplată pentru cunoştinţele acumulate.Ei, vezi? Acum, ca ti-am exprimat noul meu punct de vedere (la care am ajuns dupa vreo 2 ani ) il impartasesti si tu, fiind in acelasi punct dar mult mai repede ca mine. Sincer sa fiu, mult timp dupa ce am scris acel topic eu am ramas la aceeasi parere. Cam pana pe la inceptul anului acesta, cred, cand am vazut un topic deschis de cineva in sectiunea Reputation, unde se auto-felicita pentru ca intrase in Top 1000 avand 156 merite. Abia atunci am stat si m-am gandit: \"bai frate, cu 156 de merite esti intre primii 1000 de insi, dintr-un total de trei milioane jumate Ceva nu e in regula...\" -- asa mi-am zis. Apoi am realizat ca ce nu era in regula era gandirea mea despre usurinta de a castiga merite.In acea perioada, insa, eram la inceputul meu pe forum. Eram aici abia de 2 luni si ceva si aveam deja aproape necesarul de merite pentru a fi Senior. In plus, la fiecare rang am avut, mereu, destule merite pentru urmatorul.Quote from: GazetaBitcoin on January 25, 2020, 01:58:44 PMI registered in late 2017 but I was inactive until October-November 2019. All my merits were earned since October 2019 and January 2020. 200 merits in 3 months didn't mean too much effort for me. I just behaved normally and wrote my thoughts here. Apparently they were appreciated. So I was a Newbie 3 months ago and now I am a Full Member, close to Senior.Tot in acea perioada, l-am cunoscut pe nullius, care a fost un mentor pentru mine, o buna bucata de vreme, pana cand acest expert tehnic a ajuns sa se implice doar in razboaie cu alti utilizatori, parasind, in cele din urma forumul. Iar nullius reusise asta (am colorat eu cu galben unele parti):Quote from: GazetaBitcoin on April 06, 2020, 07:20:06 PMNow let's take another example: did you take a look at nullius?  He is the best example. Not to mention anymore that he also had a topic on a similar matter - Suggestion: Raise merit requirements at the lower and highest ranks (@theymos). Let's remember some of his words from that time:Quote from: nullius on March 12, 2018, 11:53:04 PMStarting with 17 merits awarded to some of my old Jr. Member posts by people who remember them, I reached the Hero threshold of 500 merits within 27 days, 8 hours, 16 minutes, 22 seconds of active posting.  All in all, from the moment that theymos announced the merit system, it took me 32 days, 9 hours, 14 minutes, 51 seconds to go from zero to HeroMeanwhile, nullius has 1517 merits and 1260 posts. Posts, not activity! His activity is 280.Evident insa, nu mai era nimeni ca nullius. Si nici nu a mai fost, ulterior. Ma refer la faptul ca nu a mai fost niciun membru care sa stranga meritele necesare pentru Hero in 27 de zile.Eram insa atat de increzator ca sistemul de merite este prea usor, incat am acceptat chiar si o provocare, de a promova la un numar dublu de merite fata de toti ceilalti, daca theymos ar fi ingaduit asta (nu s-a intamplat, evident):Quote from: GazetaBitcoin on January 25, 2020, 01:58:44 PMQuote from: Coin_trader on January 25, 2020, 09:42:07 AMIf you really think that ranking system is very easy to attain. Why not you request to theymos to X2 your required merit to rank up so that you will find it more challenging.To be honest, I would. But I'm sure he won't accept as he doesn't want any discrepancies inside the forum. Another reason for which I would accept is because I don't care that much about the rank. I am just a normal user and a honorable person. I behave here pure normally. I express opinions and sometimes they are good, sometimes they are not good. I don't cheat the system, I don't scam, I don't spam. And I promote crypto-anarchism, the cypherpunks, free speech and liberty for people.However, if theymos reads this, he can double my barriers in ranking up. I accept this challenge Insa gandirea mea era axata spre extreme, dupa cum vezi... In timp, am realizat ca nu este asa usor...Quote from: PrivacyG on December 01, 2022, 10:44:09 PMAm cunoscut câteva persoane ce se ocupau cu Criptomonede în România, în mare parte vânzări şi cumpărări, deşi uneori circumstanţele erau nu foarte plăcute pentru că odată tocmai îşi luaseră amicii lor ţeapă la cafenea şi păreau cu toţii buşiţi.Te referi, cumva, la acest caz? -- Try to track stolen bitcoinsQuote from: NeuroticFish on December 02, 2022, 09:28:39 AMQuote from: PrivacyG on December 01, 2022, 10:44:09 PMpentru respectul intimităţii lui 20kevin20, nu ofer mai multe detaliiDacă știi cine este, doar să ne spui că este în regulă (sau dacă are probleme, să ziceți, că cine știe, poate putem ajuta). Fără detalii care pot provoca probleme.Subscriu. Intr-o vreme, eram pe aici, in proportie de peste 90%, doar noi 3 - kevin, NeuroticFish si cu mine... Iar kevin era un baiat foarte de treaba. Chiar vorbeam cu NeuroticFish acum vreo cateva luni despre ce s-a intamplat cu kevin si ne-am exprimat amandoi speranta ca este bine si ca, poate, doar a vrut sa ia o pauza de la forum...Quote from: NeuroticFish on December 02, 2022, 09:28:39 AMQuote from: GazetaBitcoin on December 01, 2022, 05:25:56 PMNeuroticFish, tie nu iti aminteste de kevin?Normal. Îmi amintesc că folosea un browser destul de limitat exact pentru a se proteja cât mai bine.Da... kevin era foarte orientat spre intimitate. Imi amintesc si acum despre diversele lui incercari de a spori intimitatea si anonimitatea online, facand chestii la care eu nu ma gandisem niciodata. Si, cand l-am cunoscut pe el, am vazut in el aceeasi dorinta dusa pana la extrem pentru anonimitate, pe care doar la nullius am mai vazut-o. Desigur, mai toti de aici suntem orientati spre anonimitate, insa eu unul nu am mai vazut pe nimeni ca nullius, pana la kevin. Intr-adevar, nullius avea avantajul de a sti foarte bine criptografie si cod, insa si kevin incerca, cu mijloace la indemana unui utilizator normal, sa isi sporeasca la maxim anonimitatea. Si acum, uitandu-ma la IntimiteateaG, imi amintesc de kevin. Si de nullius. (Si ma emotionez, cu gandul ca ei nu mai sunt pe aici. Ufffff!)Quote from: PrivacyG on December 02, 2022, 10:14:03 AMDin curiozitate întreb.  Ai obţinut merite extrem de greu după un anumit prag sau dintotdeauna?  Întreb pentru că am impresia că pe măsură ce înaintezi în numărul de merite devine tot mai greu să le obţii.Eu, unul am simtit ca ma blochez de doua ori. O data, intre 600 si 700 merite. Cred ca am stat vreo doua luni blocat acolo. A doua oara, daca nu ma insel, dupa ce trecusem de 2000. Restul au venit in valuri, mai mici sau mai mari, dar constant... Insa in acele doua dati chiar stateam sa ma intrreb -- \"mai trec si eu, oare, de pragul acesta?\".Quote from: PrivacyG on December 02, 2022, 10:14:03 AMUneori şi eu arunc merite poate că aiurea.  Uneori le arunc doar pentru că am fost de acord cu postarea, şi cred că de multe ori să procedezi astfel e o greşală.  Nu ştiu, studii în trimiterea meritelor n-am.  Trimit şi eu cui simt că merită, până la urmă.Fiecare este liber sa dispuna cum doreste de meritele pe care le trimite... Tot ce conteaza e sa nu se abuzeze. Odata, am primit chiar 50 de merite pentru o postare la caterinca. Nu a sarit insa nimeni pe autorul tranzactiei generoase, stiindu-l cu totii om serios.Quote from: PrivacyG on December 02, 2022, 10:14:03 AMMă prea tem că mă trezesc cu postările şterse din cauza derapării de la subiect.Din punctul asta de vedere, stai linistit. Din pacate, de sectiunea noastra draga nu se ocupa mai nimeni (in a sterge postari). Iti recomand chiar sa nici nu raportezi postari facute aici, ca o sa ramai cu ele nerezolvate. Ma refer la raportarea oricaror postari facute de membri de la rang de Member in sus. Pana la rangul de Member se pot ocupa de acele raportari membrii Cryptios, care au si functie de \"patrulare\" si pot modera rapoarte pentru postari scrise de membri cu ranguri de Newbie si Jr. Member. Mai sus insa nu au acces. Ar fi dragut sa avem si noi un moderator pe aici, dar ce sa facem, ne descurcam cum putem.Pentru sustinerea celor de mai sus pot aduce diverse exemple, insa am obosit sa imi mai bat capul.Quote from: PrivacyG on December 02, 2022, 10:14:03 AMCred că mai sunt mulţi români care întâmpină probleme cu câştigarea meritelor.Asa mi s-a parut si mie... Nu stiu de ce, dar aici, in sectiunea noastra, mereu s-au dat putine merite... Bine, nici nu poti spune ca suntem 100 de insi care sa trimita... Dar pare a fi un fel de temere, intr-un fel sau altul...Uite (NeuroticFish, scuza-ma ca dau acest exemplu; sper sa nu te superi) -- cand NeuroticFish m-a ajutat enorm in traducerea (de fapt retraducerea, intrucat originalul era o mizerie) actului constitutiv al Bitcoin, pentru tot efortul depus, i-am trimis o bomba de 50 merite. Mi-a multumit atunci, insa tin minte ca mi-a si spus sa nu para cuiva batator la ochi... Desi el muncise enorm, iar mie asa mi s-a parut normal sa reactionez...(P.S. -- in topicul mai sus mentionat poti gasi si probe care sprijina afirmatiile mele din paragraful anterior.)Quote from: PrivacyG on December 02, 2022, 10:14:03 AMŞi nu vreau să îi descurajez, ci dimpotrivă.  Poate reuşim să aflăm şi alte poveşti şi să îi sprijinim.  De fapt, cred că ar fi o continuare interesantă a discuţiei traduse de Gazeta.Si eu imi doresc sa mai aud povesti de genul",
      "score": 0,
      "upvotes": 0,
      "downvotes": 0
    },
    {
      "author": "NeuroticFish",
      "created_time": "December 02, 2022, 09:28:48 PM",
      "body": "Quote from: GazetaBitcoin on December 02, 2022, 04:34:13 PMQuote from: PrivacyG on December 02, 2022, 10:14:03 AMCred că mai sunt mulţi români care întâmpină probleme cu câştigarea meritelor.Asa mi s-a parut si mie... Nu stiu de ce, dar aici, in sectiunea noastra, mereu s-au dat putine merite... Bine, nici nu poti spune ca suntem 100 de insi care sa trimita... Dar pare a fi un fel de temere, intr-un fel sau altul...O problemă, cum o văd eu, este că se scrie puțin. Nu ca și lungimea postărilor, asta-i clar   , ci ca subiecte / probleme. Daca ar fi 100 de inși care să discute (vai chiar și 10 activi ar fi deja super), deci nu neapărat să trimită merite, și cred că nu ar mai fi asemenea \"penurie\" de merite pe aici.O altă problemă ar fi probabil și că eu sunt mai zgârcit în a da merite. Mi-e mult mai ușor să împart 50 merit între 20 de postări decât să dau 50 merit la o postare.Quote from: GazetaBitcoin on December 02, 2022, 04:34:13 PMUite (NeuroticFish, scuza-ma ca dau acest exemplu; sper sa nu te superi) -- cand NeuroticFish m-a ajutat enorm in traducerea (de fapt retraducerea, intrucat originalul era o mizerie) actului constitutiv al Bitcoin, pentru tot efortul depus, i-am trimis o bomba de 50 merite. Mi-a multumit atunci, insa tin minte ca mi-a si spus sa nu para cuiva batator la ochi... Desi el muncise enorm, iar mie asa mi s-a parut normal sa reactionez...Din punctul meu de vedere, aici pe forum există și \"polițiști\" foarte tari, dar și unii care uneori fac rău doar așa, fiindcă pot. Nu o să dau nume, deși Gazeta știe un exemplu mai recent. Iar din punctul meu de vedere nu este singurul astfel de polițist.Și sunt convins că asemenea merite sunt periate din când în când. Și unii, văzându-ne doar 2-3 activi în secțiunea în română, pot să tragă concluzii ciudate (multi sau cine știe ce alte abuzuri le-or mai trece prin cap), fără să le pese că nu ne știm în viața reală sau că probabil că sunt sute de km între noi. Și decât explicații (de obicei sterile) la unu' sau altu', prefer fără.Dar cred că începem să divagăm divagarea   , așa că mă opresc aici. Că era vorba să-i ajutăm pe alții, nu să ne plângem și nici să îi speriem.",
      "score": 0,
      "upvotes": 0,
      "downvotes": 0
    },
    {
      "author": "PrivacyG",
      "created_time": "December 04, 2022, 03:21:51 AM",
      "body": "Voi răspunde aleator, pentru că la ora asta mi se îmbârligă ideile în cap.Pentru început, voi descrie puţin situaţia mea referitoare la obţinerea meritelor.Cred că eu am avut noroc cumva.  Contul l-am făcut după ce deja aveam acumulate o căruţă de informaţii şi îmi aduc aminte că primeam foarte uşor câte o tură de merite.  Aproape la fiecare postare pe care o publicam chiar.  Pot să îmi dau seama totodată că acum devine din ce în ce mai dificil să le obţin.Sfatul meu pentru cineva care nu poate trece la următorul rang din cauza meritelor este acelaşi.  Dacă te confrunţi cu obţinerea meritelor, încearcă să îi ajuţi pe alţii care cunosc mai puţine informaţii decât tine.  Cel puţin pentru merite, mi se pare că postările cât mai apropiate de 'scurt şi la obiect' sunt cele mai apreciate.  Mai ales dacă în general ai impresia că lumea trece cu vederea peste postările pe care le faci.-----Lungimea postărilor în secţiunea românească nu pot decât să presupun că va scădea odată ce activitatea va creşte.  Pentru moment, arată de parcă a fost o conversaţie privată între Gazeta şi Neurotic în care mi-am băgat eu nasul.  Totuşi, parcă prefer postări puţine şi lungi decât multe şi fără sens.Speculaţii cred că mereu vor apărea, indiferent despre cine este vorba.  Mai mult sau mai puţin publice, unii chiar se plictisesc şi de multe ori e bine de ei să ne temem cel mai tare.-----Quote from: GazetaBitcoin on December 02, 2022, 04:34:13 PMTe referi, cumva, la acest caz? -- Try to track stolen bitcoinsCred că da.  Adică nu ştiu dacă a fost un caz izolat.  Îmi imaginez că indivizii au pornit 'la treabă' cu gândul că oamenii care vor vinde sau cumpăra faţă în faţă o fac pentru că vor să scape de dări, deci nu ar avea curaj să apeleze la Poliţie tocmai pentru că ar însemna să intre în gura lupului.  Şi nu putem ignora că există şi persoane care folosesc această modalitate de achiziţie / vânzare tocmai pentru evitarea dărilor.  Dar am putea spune că tipii şi-au găsit nănaşul.Quote from: GazetaBitcoin on December 02, 2022, 04:34:13 PMIntr-adevar, nullius avea avantajul de a sti foarte bine criptografie si cod, insa si kevin incerca, cu mijloace la indemana unui utilizator normal, sa isi sporeasca la maxim anonimitatea.Ar fi nemaipomenit dacă am avea povestea întreagă a fiecărei persoane care a ajuns la un fel de disperare.  Cred că de fapt de aici porneşte de cele mai multe ori căutarea asta de intimitate.  Şi cred că oricine ar începe să se intereseze de propria intimitate ar începe să dispere la un moment dat cum o facem şi noi, sau cel puţin eu uneori.  Pentru că îţi dai seama că, în realitate, nu prea mai există deloc şi nicăieri.  Cu cât o cauţi, cu atât parcă se îndepărtează tot mai mult.Am ajuns să nu mai sper la nimic.  Asta pentru că ştiu că oricât de mult aş încerca să obţin acea intimitate pe care o caut, ea nu mai există.  Înseamnă să renunţi la orice fel de tehnologie, şi chiar şi atunci ai supraveghere chiar deasupra propriului cap.  Devine din ce în ce mai terifiant.  Trenuleţe de sateliţi ce împânzesc cerul.  Avioane şi drone ce zboară pe cer în mod special pentru supravegherea cetăţenilor.  Nu ştiu dacă avioanele de acest gen zboară deja şi pe la noi, cu toate că îmi imaginez că NATO probabil are astfel de echipamente în funcţiune în permanenţă în anumite zone de interes.Da, am încercat şi mă străduiesc maxim să fac încât să detaşez identitatea mea reală de cea de pe internet.  Deşi ştiu că dacă omul de rând poate că nu va reuşi să le lege înapoi, autorităţile cu puţin efort o pot face.  Cu tot cu Tor, cu tot cu sistemele cele mai bune şi anonime de operare, cu tot cu dispozitive de unică folosinţă şi toate celelalte lucruri implicate în treaba asta cu intimitatea.Acum, revenind la omul de rând.  Aştept să înceapă cineva să facă asocieri şi speculaţii asupra mea la un moment dat.  Pentru că atunci când ceri să ţi se ofere ceva, multă lume va începe să facă exact contrarul.  Aşa cum face de fapt si statul.  Ce zice FBI, vrei să foloseşti Tor ca să ai şi tu un pic de intimitate?  Ei na, uite tocmai de aia te punem noi pe lista neagră şi stăm cu ochii pe tine.  Ia de aici intimitate, dacă tot ai cerut.Aşa că folosesc şi eu Tails.  Şi încerc şi eu să duc totul mai la extremă, dar uneori mă întreb dacă se merită pe bune.  Pentru că ai personaje tip nullius care probabil că o viaţă întreagă s-au zbătut să scape din acele lanţuri grele pe care le simţi când îţi dai seama că intimitatea e azi de fapt un război constant între tine şi ceilalţi.  Şi foloseşti Tor, care apoi afli că a fost finanţat parţial de autorităţile americane şi începi să te intrebi atunci cât de multă anonimitate îţi oferă de fapt.  Şi îţi stochezi Criptomonedele 'la rece', pe un Hard Disk care are o parolă pe care nici NASA nu o poate descifra.  Dar apoi realizezi că probabil dacă ar avea acces autorităţile potrivite la Hard Disk-ul tău, ar reuşi să treacă de parola ta ca prin brânză.  Şi foloseşti Tails, care nu are în totalitate Sursă Deschisă deci probabil că toată anonimitatea se duce naibii odată ce eşti conectat la internet, că altfel nu cred că ar mai fi existat astăzi.Aşa că treci la altceva, mai de vârf.  Qubes, pe care Snowden îl tot laudă.  Şi apoi realizezi că te încrezi în cuvintele unui om pe care nu îl cunoşti care a 'trădat' America fugind la ruşi.  Şi spui, uite că îmi iau un Portofel Hardware şi pe ăsta clar nu îl mai atinge nimeni.  Şi îţi iei Ledger, că este mai ieftin.  Şi realizezi apoi că nu e nici Ledger cu Sursă Deschisă, deci cine ştie ce naiba se întâmplă de fapt când îl introduci în calculator.  Treci la Trezor, ca apoi să revii la întrebarea referitoare la sistemul de operare.  Am Portofel Hardware cu Sursă Deschisă, dar degeaba dacă habar nu am ce e cu sistemul de operare pe care îl folosesc.  Toată treaba asta merge efectiv la infinit.  Tragi linie la final de zi şi vezi că, de fapt şi de drept, nimic nu este de încredere.  Încotro să te mai duci?  Că aici se cam termină resursele omului de rând.Ia o foaie de hârtie şi trece pe ea fiecare dispozitiv pe care l-ai folosit în ultimele 24 de ore.  Întreabă-te apoi, cât de multe ştii despre ce face de fapt în spatele acelor ecrane fiecare liniuţă de pe listă?  Şi uite aşa, începi şi te întrebi.  Dacă aproape totul are o portiţă de scăpare şi omul de rând când se plictiseşte devine un pericol, atunci ce rost mai are să ne chinuim?Iar aici reuşesc în sfârşit să aduc toată ciorba mea de text la o concluzie.  Cred că fac tot ceea ce fac dintr-o oarecare satisfacţie că le îngreunez treaba atât omului plictisit cât şi autorităţilor care caută nod în papură şi îşi irosesc resursele ingrădindu-mi mie drepturile prin omniprezenţa lor în viaţa mea.  Pentru că devine uşor distractiv să faci unele lucruri doar ca să induci în eroare un posibil urmăritor şi mă gândesc cât de frustrant trebuie să fie pentru cineva interesat să nu poată găsi legături şi informaţii cum s-ar fi aşteptat.  Sună cumva poate a gândire de psihopat, dar eu aşa simt.  Ştiu că intimitate nu prea mai am, dar vreau să cred că totuşi nu e atât de uşor cum pare să treci de fiecare obstacol pe care îl las în urma mea.Mă cam regăsesc în poveştile tuturor celor ce au căutat să îşi recapete intimitatea.  Există mai mulţi numitori comuni şi nu e greu deloc să îi găsesc, pentru că majoritatea poveştilor sunt din ce am văzut similare.  Şi spre surprinderea şi bucuria mea, tot mai multor persoane începe să le pese.E foarte ciudat să ştiu că astăzi cineva s-ar putea să mă taie de pe lista candidaţilor pentru un loc de muncă din cauza postărilor mele de pe Facebook şi Twitter.  Sau că mâine s-ar putea să se schimbe conducerea României şi toate informaţiile acumulate despre mine să fie folosite acum împotriva mea.M-am săturat ca oriunde mă îndrept să fie cineva care practic îmi lipeşte în ceafă un cod de urmărire AWB.-V-am pupat,IntimitateaG",
      "score": 0,
      "upvotes": 0,
      "downvotes": 0
    },
    {
      "author": "NeuroticFish",
      "created_time": "December 05, 2022, 10:37:07 AM",
      "body": "Quote from: PrivacyG on December 04, 2022, 03:21:51 AMCred că eu am avut noroc cumva.  Contul l-am făcut după ce deja aveam acumulate o căruţă de informaţii şi îmi aduc aminte că primeam foarte uşor câte o tură de merite.  Aproape la fiecare postare pe care o publicam chiar.  Pot să îmi dau seama totodată că acum devine din ce în ce mai dificil să le obţin.Sfatul meu pentru cineva care nu poate trece la următorul rang din cauza meritelor este acelaşi.  Dacă te confrunţi cu obţinerea meritelor, încearcă să îi ajuţi pe alţii care cunosc mai puţine informaţii decât tine.Pot să confirm oarecum. Eu am avut 1000 de merite direct când s-a intrat pe acest sistem. Primele 500 (1000-1500) le-am primit relativ ușor. Apoi, până la 2000 - cel mai greu. Apoi iar au început să vină parcă din ce în ce mai ușor.Dar, uitându-mă în urmă, pot să zic și că am alternat perioade mai \"bune\" cu perioade mai \"seci\". Deci regulă prea clară tot nu există, cred.Pe de altă parte, concluzia să ajuți cât mai mulți este foarte sănătoasă.Quote from: PrivacyG on December 04, 2022, 03:21:51 AMCel puţin pentru merite, mi se pare că postările cât mai apropiate de 'scurt şi la obiect' sunt cele mai apreciate.  Mai ales dacă în general ai impresia că lumea trece cu vederea peste postările pe care le faci.Păi e simplu. Lumea nu are răbdare să citească romane, iar de la un moment încolo, explicația, deși devine mai clară, pierde din relevanță (nu știu cum să explic mai bine).În plus, cu cât mai lungă e postarea, cu atât mai mari șansele să ai și greșeli. Iar lumea este mai atentă la greșeli decât la ce e bine, iar o greșeală poate să spulbere șansele la merit.Quote from: PrivacyG on December 04, 2022, 03:21:51 AMLungimea postărilor în secţiunea românească nu pot decât să presupun că va scădea odată ce activitatea va creşte.Și eu sper asta.Quote from: PrivacyG on December 04, 2022, 03:21:51 AMPentru moment, arată de parcă a fost o conversaţie privată între Gazeta şi Neurotic în care mi-am băgat eu nasul.Auăleu, așa nasol arăta? Înainte \"se mai băga\" măcar Kevin. Atunci chiar mă bucur și mai mult că \"ți-ai băgat nasul\"  Quote from: PrivacyG on December 04, 2022, 03:21:51 AMTotuşi, parcă prefer postări puţine şi lungi decât multe şi fără sens.În mod realist nu te poți aștepta la asta.Quote from: PrivacyG on December 04, 2022, 03:21:51 AMAm ajuns să nu mai sper la nimic.  Asta pentru că ştiu că oricât de mult aş încerca să obţin acea intimitate pe care o caut, ea nu mai există.Corect. Și cu cât mai mult încerci să obții intimitate, cu atât mai bătător la ochi devii, doar pentru că devii diferit de restul turmei.Quote from: PrivacyG on December 04, 2022, 03:21:51 AMŞi îţi stochezi Criptomonedele 'la rece', pe un Hard Disk care are o parolă pe care nici NASA nu o poate descifra.  Dar apoi realizezi că probabil dacă ar avea acces autorităţile potrivite la Hard Disk-ul tău, ar reuşi să treacă de parola ta ca prin brânză.De fapt o să te tortureze un pic, cel puțin psihic, o să îți tragă familia și cunoscuții in mocirlă până cedezi și le dai tu parola.Quote from: PrivacyG on December 04, 2022, 03:21:51 AMŞi foloseşti Tails, care nu are în totalitate Sursă Deschisă deci probabil că toată anonimitatea se duce naibii odată ce eşti conectat la internet, că altfel nu cred că ar mai fi existat astăzi.Aşa că treci la altceva, mai de vârf.  Qubes, pe care Snowden îl tot laudă.  Şi apoi realizezi că te încrezi în cuvintele unui om pe care nu îl cunoştiNu spun că ai avea sau nu dreptate, nu știu. Dar îmi place cum gândești!Quote from: PrivacyG on December 04, 2022, 03:21:51 AMCred că fac tot ceea ce fac dintr-o oarecare satisfacţie că le îngreunez treaba atât omului plictisit cât şi autorităţilor care caută nod în papură şi îşi irosesc resursele ingrădindu-mi mie drepturile prin omniprezenţa lor în viaţa mea.Dacă o faci și din plictiseală, jos pălăria. Dar în rest, cred că îți faci prea multe iluzii la ce pot să facă autoritățile (nu ale noastre, fii pe pace). Adică eu cred că, dacă ajungi în vizor, așteaptă-te că le vei da tu informațiile pe care ți le cer, și continuă ținând cont de asta (și încearcă să nu le ajungi în vizor).",
      "score": 0,
      "upvotes": 0,
      "downvotes": 0
    },
    {
      "author": "PrivacyG",
      "created_time": "December 05, 2022, 02:41:33 PM",
      "body": "Quote from: NeuroticFish on December 05, 2022, 10:37:07 AMCorect. Și cu cât mai mult încerci să obții intimitate, cu atât mai bătător la ochi devii, doar pentru că devii diferit de restul turmei.Da.  Ceea ce înţeleg, că e ca şi cum aş ieşi în fundul gol pe stradă şi m-aş mira că se uită toţi la mine.Quote from: NeuroticFish on December 05, 2022, 10:37:07 AMDe fapt o să te tortureze un pic, cel puțin psihic, o să îți tragă familia și cunoscuții in mocirlă până cedezi și le dai tu parola.Ei na, e doar o coincidenţă sau dezvolţi o boală mentală.  O iei doar tu razna că te prea ştii cu musca pe căciulă, ce credeai?Quote from: NeuroticFish on December 05, 2022, 10:37:07 AMNu spun că ai avea sau nu dreptate, nu știu. Dar îmi place cum gândești!Păi îţi dai seama că aproape tot ce spune cineva puternic concentrat pe intimitate este o speculaţie.  Că nimeni nu a reuşit să dovedească lucrurile pe care cică le speculăm, pentru că dacă erau dovedite ar fi fost şi revolte.  Dar în mod indirect, se confirmă.  Că oricât de mult ar încerca să facă autorităţile pe inocenţii, realizează orişicine că modul în care acţionează nu e tocmai cel mai moral şi inocent, spre deosebire de înfăţişarea lor în spaţiul public.Mă duce imediat cu gândul la celebrităţi.  Cele mai multe dintre ele au dezvoltat o personalitate pe lângă cea reală.  Pentru că dacă ar arăta public personalitatea lor reală, toţi fanii ar da bir cu fugiţii.  Exemple sunt o multitudine.  Vâlvă au făcut în ultimii ani de zile câteva nume considerabile, precum Ellen DeGeneres.  Dacă asculţi văitările angajaţilor ei, îţi vine să te iei de cap.Aşa e şi cu autorităţile.  Eu nu am simţit niciodată simpatie pentru cele mai multe dintre ele.Observ un model interesant de gândire şi acţionare din partea lor şi a politicienilor.  Nu ştiu dacă aţi observat şi voi, dar ceea ce detestă şi nu pot controla este automat înlăturat iar ceea ce nu pot controla dar le este de folos, ţin pentru ei.  Exemplele şi aici sunt o mulţime.Luăm câteva ramuri şi găsim cele mai sigure variante valabile în momentul actual.  Prin sigure, mă refer la Anonime sau care respectă intimitatea, Peer to Peer şi (sau) Sursă Deschisă.Comunicare.  Finanţe.  E-mail.  Bănci.  Sistem de operare.  Browser.  Şi mai sunt altele, dar lista momentan se opreşte aici.Avem Signal, Monero, Proton Mail (şi mai erau câteva alternative de e-mail pe Tor), băncile elveţiene, Tails sau Qubes, Tor Browser.De ce toate de mai sus sunt încă la liber pentru noi?  Răspunsul meu logic ar fi, pentru că şi ei le folosesc şi îi ajută în scopurile pe care le au.  Dacă le-ar interzice, nu ar putea nici ei să le mai folosească.Signal este folosit chiar de membrii componenţi ai unor instituţii europene dar şi americane care îl blamează cel mai mult.  Pentru Monero încă nu sunt dovezi publice, dar speculez că mulţi bani murdari se învârt între politicieni prin intermediul monedei şi tocmai de aia nu este interzis şi înlăturat.  Proton Mail este folosit de ei şi le oferă o intimitate pe care alte servicii de poştă electronică nu le asigură.  Băncile din Elveţia sunt cică cele mai tari.  Păi de ce le tot lăudăm dacă s-au găsit atâtea nume mari cu conturi pline de bani murdari?  Tails este, dacă ţin bine minte, al celor ce au creat şi Tor Browser, Tor Browser fiind finanţat de serviciile americane.  Despre Qubes am spus în postarea anterioară.  Vedem un model.Speculez că Bitcoin există şi astăzi pentru că registrul este public şi au găsit metoda prin care să îl analizeze şi să ajungă la informaţiile de care au nevoie.  Altfel, cred că Bitcoin era bulit de mult timp.  Oricum îi deranjează din ce în ce mai mult că nu pot să descifreze ce e cu tranzacţiile din reţeaua LN.  E clar că dacă Monero ar fi fost înaintea Bitcoin-ului ar fi avut o mare problemă şi în situaţia de azi autorităţile vor avea o problemă la fel de mare cu Monero dacă ajunge la popularitate.Quote from: NeuroticFish on December 05, 2022, 10:37:07 AMAdică eu cred că, dacă ajungi în vizor, așteaptă-te că le vei da tu informațiile pe care ți le cer, și continuă ținând cont de asta (și încearcă să nu le ajungi în vizor).Cred că oricine caută intimitate este deja pe vizorul lor.  Au o problemă tot mai mare cu noi pe măsură ce ne scufundăm tot mai spre fundul oceanului.  Bineînţeles că autorităţile române nu cred că ar fi capabile să acţioneze precum cele americane, dar nu e greu să apeleze la cele din urmă cu o listă de suspecţi şi să aştepte doar ca americanii să îşi facă treaba.  Până la urmă avem mulţi pensionari plictisiţi care chiar nu au ce face şi unul ajunge din plictiseală pe Bitcoin Talk şi crede că a găsit mina de aur cu criminali în serie pe care să-i ia la rost, mă aştept la orice.Mă tem mai tare de ceea ce poate debita prostia unui astfel de angajat decât de ideea că americanii ar fi cu binoclul pe mine.  Să fie, din partea mea.-V-am pupat,IntimitateaG",
      "score": 0,
      "upvotes": 0,
      "downvotes": 0
    },
    {
      "author": "NeuroticFish",
      "created_time": "December 05, 2022, 03:11:16 PM",
      "body": "Quote from: PrivacyG on December 05, 2022, 02:41:33 PMau dezvoltat o personalitate pe lângă cea reală.Vai, dar de când urlu pe toate canalele ca începătorii să nu mai ia de bun tot ce scrie toată lumea pe rețele de socializare sau prin ziare. Ceea ce zice lumea nu este neapărat ce crede sau face lumea.Nu e cel mai bun exemplu, dar totuși e dinainte de social media: \"fă ce zice popa, nu ce face popa\". De ce oare?   Quote from: PrivacyG on December 05, 2022, 02:41:33 PMAşa e şi cu autorităţile.  Eu nu am simţit niciodată simpatie pentru cele mai multe dintre ele.Observ un model interesant de gândire şi acţionare din partea lor şi a politicienilor.  Nu ştiu dacă aţi observat şi voi, dar ceea ce detestă şi nu pot controla este automat înlăturat iar ceea ce nu pot controla dar le este de folos, ţin pentru ei.  Exemplele şi aici sunt o mulţime.Nu toți politicienii sunt la fel (de ex unii sunt proști, alții sunt doar nesimțiți, ...)Dar nu e vorba de ce pot controla și ce nu, e mai degrabă între ce are potențialul de a fi controlat și ce nu. Plus, nici ei nu vor să dispară tot ce e incontrolabil, că după ăia din crima organizată, ei urmează îndeaproape pe lista celor care trebuie să își ascundă veniturile.Quote from: PrivacyG on December 05, 2022, 02:41:33 PMAvem Signal, Monero, Proton Mail (şi mai erau câteva alternative de e-mail pe Tor), băncile elveţiene, Tails sau Qubes, Tor Browser.De băncile elvețiene deja se știe că pot fi convinse să mai scape câte o informație (a fost o dată cazul, nu demult, nu îmi mai amintesc contextul).Quote from: PrivacyG on December 05, 2022, 02:41:33 PMDe ce toate de mai sus sunt încă la liber pentru noi?  Răspunsul meu logic ar fi, pentru că şi ei le folosesc şi îi ajută în scopurile pe care le au.  Dacă le-ar interzice, nu ar putea nici ei să le mai folosească.Nu sunt de acord. Cred că principalul motiv este ca turma să aibă iluzia de libertate. Altfel unii vor țipa ca din gură de șarpe că li-s încălcate drepturi. Și se ajunge la o revoluție, adică acei politicieni își pierd din drepturi (posibil doar temporar), iar alții vor ieși în față (unii fiind interpuși ai primilor, dar astea-s detalii).Dar da, și politicienii au de ascuns - și bani/bunuri/valori, și informație.Quote from: PrivacyG on December 05, 2022, 02:41:33 PMPentru Monero încă nu sunt dovezi publice, dar speculez că mulţi bani murdari se învârt între politicieni prin intermediul monedei şi tocmai de aia nu este interzis şi înlăturat.Nu cred că e chiar așa. Monero e copil mic. Bitcoin, aurul și arta cred că ramân de bază. Monero a scăzut mai mult decât a crescut, cel puțin comparativ cu Bitcoin. Pui 100 Bitcoin in 200 de adrese și nu pari bogat. Nu văd de ce și-ar complica politicienii (prin definiție atehnici!!) viața cu Monero.Partea cu iluzia de libertate e mai bună ca explicație. Hai să nu fim prea paranoici, OK?Quote from: PrivacyG on December 05, 2022, 02:41:33 PMSpeculez că Bitcoin există şi astăzi pentru că registrul este public şi au găsit metoda prin care să îl analizeze şi să ajungă la informaţiile de care au nevoie.  Altfel, cred că Bitcoin era bulit de mult timp.  Oricum îi deranjează din ce în ce mai mult că nu pot să descifreze ce e cu tranzacţiile din reţeaua LN.Mulți nu înțeleg că un server asociat unui client SPV poate colecta o grămadă de informații, mulți își mixează bitcoinii și apoi îi trimit înapoi în Electrum legându-i la loc cu restul tranzacțiilor personale. Iar dacă una a trecut printr-un CEX, e clară treaba.Și cred că și cu LN se va ajunge repede la ceva asemănător (dar nu știu încă suficient de bine cum funcționează intern).Quote from: PrivacyG on December 05, 2022, 02:41:33 PMCred că oricine caută intimitate este deja pe vizorul lor.Depinde dacă doar își ține ușile încuiate, sau se și afișează în fundul gol la geam (parafrazându-ți oarecum propoziția de la început).Quote from: PrivacyG on December 05, 2022, 02:41:33 PMAu o problemă tot mai mare cu noi pe măsură ce ne scufundăm tot mai spre fundul oceanului.  Bineînţeles că autorităţile române nu cred că ar fi capabile să acţioneze precum cele americane, dar nu e greu să apeleze la cele din urmă cu o listă de suspecţi şi să aştepte doar ca americanii să îşi facă treaba.  Până la urmă avem mulţi pensionari plictisiţi care chiar nu au ce face şi unul ajunge din plictiseală pe Bitcoin Talk şi crede că a găsit mina de aur cu criminali în serie pe care să-i ia la rost, mă aştept la orice.Mă tem mai tare de ceea ce poate debita prostia unui astfel de angajat decât de ideea că americanii ar fi cu binoclul pe mine.  Să fie, din partea mea.Poate că sunt eu bătut în cap, dar cred că exagerezi.PS. Iar divagăm. Poate mai deschizi un topic legat de intimitate, dacă e cazul.",
      "score": 0,
      "upvotes": 0,
      "downvotes": 0
    }
  ]
}