{
  "id": "topic_5444168",
  "title": "GazetaBitcoin",
  "author": "GazetaBitcoin",
  "created_time": "March 09, 2023, 08:53:16 PM",
  "content": "Autor: GazetaBitcoinTopic original: What happens when your identity is stolen -- real story || Avoid CEXsCe veți citi mai jos este povestea reală a unui cetățean român, care trăiește un coșmar zilnic, după ce i-a fost furată identitatea. Deși acest furt nu s-a întâmplat după utilizarea unui exchange centralizat, ce trăiește acest om este aceeași suferință pe care o trăiește cel căruia hackerii i-au furat identitatea din baza de date a unui exchange sau din orice altă sursă. Articolul este un semnal de alarmă. Toți cei care utilizează exchange-uri centralizate trebuie să conștientizeze că, oricând, exchange-ul poate fi spart de hackeri, caz în care nu riscă doar să piardă banii din depozite, ci și pierderea datelor personale. Sau, mai rău, hackerii pot vinde acele date personale pe dark web, unde infractori din viața reală le cumpără cu 1-5$, apoi pot face oricând o vizită victimelor...Un articol recent din Adevărul ne spune povestea lui C.T. (36 ani), care trăiește de 8 ani în Germania.În timp ce meseria sa este aceea de șofer în Mannheim, C.T. este și vlogger, și se pare că această activitate i-a atras pe unii hoți de identitate.Coșmarul a început în 2018, când era în drum spre casă (spre România) și a fost arestat în Ungaria, în urma unui control de rutină. A fost informat că numele său apărea ca fiind parte a unei rețele de hoți de mașini, el figurând cu furtul unei mașini în valoare de 22.000 euro. Evident, omul a protestat și a încercat să-și susțină nevinovăția. A fost eliberat, dar i-au spus să meargă la un tribunal într-un oraș unde nu mai fusese niciodată înainte.Peste câteva luni, în timp ce se afla în Germania, a fost contactat de Poliția Română pentru a fi informat că i-a fost furată identitatea. I-au transmis că știau cine este făptașul și că au nevoie de niște declarații din partea lui C.T., astfel că s-a prezentat la sediul Poliției. Acolo, pe lângă declarațiile respective, i-au luat amprentele, l-au fotografiat și l-au supus și unui test cu detectorul de minciuni.De atunci, problema a devenit și mai gravă. De fiecare dată când revenea în țară era oprit de ofițerii vamali, care-l umileau, privindu-l ca pe un infractor. Și, de fiecare dată, trebuia să reia povestea de la capăt, întrucât figura că este căutat internațional.După o vreme, Poliția din Austria l-a informat că hoțul care-i furase identitatea a fost prins și închis.Totuși, în februarie 2023 a avut loc un alt incident. În timp ce se afla la serviciu, într-o dimineață la ora 6 l-a sunat o vecină și i-a spus că Poliția se afla la ușa lui, pentru a-l aresta că furase o barcă în valoare de 38.000 euro. C.T. a crezut că un alt hoț i-a furat identitatea. Noul dosar fusese deschis de Poliția din Augsburg. A mers la sediul Poliției și a aflat că aveau un dosar cu toate datele sale, însă cu poza altcuiva. L-au chestionat cu privire la locul unde se aflase într-o anume zi din anul 2022, iar omul și-a dovedit nevinovăția cu ajutorul telefonului mobil și a contului de Google, arătându-le locația din ziua respectivă.Avocații i-au sugerat să-și schimbe numele, însă C.T. nu dorește să facă acest pas. La finalul articolului spune că îi este teamă că se poate trezi cu vreun credit bancar făcut pe numele lui sau că ar putea fi arestat pe oriunde s-ar afla.Toate cele de mai sus sunt o poveste impresionantă. Nu contează prea mult modul în care hoții au reușit să-i fure omului identitatea. Ce contează cu adevărat este că un astfel de furt poate avea loc oricând, dacă folosești exchange-uri centralizate. Hackerii îți pot fura datele personale. Mai mult, chiar exchange-urile îți pot vinde datele personale, așa cum a făcut-o Coinbase. Deci nu vorbim de vreun exchange dubios, dintr-o țară din lumea a treia, ci de unul dintre cele mai mari exchange-uri ale lumii. Totuși, acest exchange a fost prins vânzând datele clienților.În aceste condiții, mai ai de gând să folosești exchange-uri centralizate?Topicul este auto-moderat pentru evitarea spam-ului.",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5444168",
  "comments": []
}