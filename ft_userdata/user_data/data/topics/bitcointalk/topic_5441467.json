{
  "id": "topic_5441467",
  "title": "GazetaBitcoin",
  "author": "GazetaBitcoin",
  "created_time": "February 27, 2023, 09:27:00 PM",
  "content": "Autor: GazetaBitcoinTopic original: Help Bitcoin help Ukraine! Exact în urmă cu un an Putin a invadat Ucraina – pe 24 februarie 2022. Este o aniversare tristă pentru ucraineni și pentru întreaga omenire.Un articol din Bitcoin Magazine, recomandat de către 1miau, mi-a atras recent atenția. Bitcoin Magazine este o sursă extraordinară pentru multe articole informative referitoare la Bitcoin, dar publică, de asemenea, o gamă largă de eseuri filosofice și libertariane.Acest articol este foarte lung, poate cel mai lung pe care l-am citit vreodată, având aproape 14.000 cuvinte. Mi-a luat ceva timp pentru a-l citi, însă apoi am simțit o dorință și mai puternică de a susține cauza Ucrainei. Articolul vorbește despre trecutul tumultuos al poporului ucrainean, despre greutățile înfruntate în trecut și care continuă și în prezent. Cauzele acestor dificultați sunt acum altele, însă durerea e aceeași.Articolul ne informează și despre adopția Bitcoin în Ucraina, firul narativ descriind poveștile unor adevărați eroi de război sau ale unor bitcoineri ucraineni. Una dintre istorisirile cuprinse în articol este cu adevărat emoționantă. Aceasta îl prezintă pe Naumenko, un bitcoiner dedicat și, totodată, un erou:QuoteÎn 2018, Naumenko a avut șansa de a lucra cu titani ai Bitcoin, precum Greg Maxwell și Pieter Wuille, din postura de stagiar la Blockstream, devenind, la un moment dat, co-autor al unui document, alături de Maxwell și Wuille. Documentul conținea o propunere de îmbunătățire a Bitcoin, numită Erlay, care putea face rețeaua să fie mai eficientă și mai elastică. În 2021 și la începutul lui 2022 munca lui Naumenko pentru protocolul Bitcoin a atins o nouă bornă.Cu doar câteva zile înainte de invazie Naumenko lansase “CoinPool,” o nouă implementare pentru Bitcoin, care permitea mai multor utilizatori să partajeze același “UTXO”. Complementar rețelei Lightning și ajutând la scalarea Bitcoin și la îmbunătățirea anonimității, CoinPool a fost rezultatul anilor de muncă alături de amicul dezvoltator Antoine Riard. Lansarea ar fi reprezentat oricum o realizare impresionantă, însă a fost chiar ceva extraordinar, dat fiind contextul de la momentul respectiv, în care țara se afla în prag de război.Pe 24 februarie Naumenko a fost trezit de vibrația telefonului. Prietenii îi trimiteau frenetic mesaje: invazia avea loc. Se gândise deja la aceasta variantă, însă credea că există doar o proabbilitate mică de a se petrece. Cu doar 12 ore în urmă mergea cu scuterul la o cafenea, pentru a citi o carte. Vremea era gri și tristă. Nu era nimeni pe străzi. Se simțea copleșit de un sentiment ciudat. Abia când s-a trezit apoi, la 5 dimineața, a înțeles că războiul incepuse. Și-a pregătit repede un rucsac și s-a îndreptat grăbit către o stație de metrou din apropiere, unde a intrat într-un buncăr din era sovietică, menit să fie adăpost în caz de atacuri cu bombe nucleare.A petrecut acolo două nopți și trei zile. Când ajunsese la intrarea în stația de metrou, funcționara de la turnicheți îi spusese să poarte o mască. S-a uitat uluit la ea. COVID-19 nu mai era un pericol și războiul începuse. Tot mai mulți oameni, împreună cu familiile lor, veniseră în buncăr, aducând pături și mâncare, pregătindu-se să trăiască acolo. Șocul inițial îi împinsese pe mulți în subteran, însă peste câteva zile, din necesitate, oamenii au început să revină la viețile terestre.Când Naumenko a părăsit adăpostul, s-a întâlnit cu niște prieteni și a decis să părăsească orașul într-un BMW roz. Mașina era ostentativă, însă era singura de care dispuneau. Le era teamă că mașina ar putea atrage atenția, însă au decis să o folosească pentru a se îndrepta spre vest. Armata rusă se afla în suburbii, chiar lângă Kiev, omorând civili, iar ei puteau să audă zgomotul armelor de foc. Timpul era esențial.Prietenii lui Naumenko au dispărut în Romania, însă el a cerut să fie lăsat să coboare într-un oras ucrainean aflat lângă graniță. A vrut să rămână și să ajute.Trupele lui Putin au adus atât de multă suferință Ucrainei, bombardând și distrugând locuințele multor civili. Unele orașe ucrainene au fost distruse complet. Mariupol, un oraș locuit de 500.000 de oameni, este o ruină. Imaginile din satelit au arătat cum rușii săpau gropi comune, cel mai probabil pentru a scăpa de cetațenii din Mariupol, pentru a nu fi acuzați de crime de război. Putin a adus războiul în aproape toată Ucraina și chiar și cei din vestul țării trebuie să caute adăpost atunci când Rusia lansează alte rachete. Este oribil și oricând te poți trezi cu o alarmă de raid aerian, fiind cu sufletul la gură cu gândul că racheta ar putea să nimereasca chiar casa în care stai. Însă Putin a  adus multă suferință și în propria-i țară. Când a trimis mai multe trupe pe front pentru a cuceri Ucraina, el a anunțat mobilizarea a 300.000 de tineri, pe care i-a trimis la o luptă crudă aproape nepregătiți. Acești soldați au fost ceea ce strategii militari numesc \"carne de tun\".Mulți ruși au încercat să părăsească țara, însă au fost opriți de gărzile plasate la granițe. Au fost prinși și trimiși pe front. Este o mare rușine tot ce face Putin: a demarat cel mai mare război de la Al Doilea Război Mondial încoace, când Hitler a lansat un atac asupra Poloniei și apoi și asupra altor țări. De aici și porecla “Putler\": nu face decât să repete acțiunile lui Hitler. Oamenii suferă din cauză că maniacul Putin intenționează să creeze Uniunea Sovietică 2.0 și să restabilească viziunea sa comunistă mizerabilă. Cum poate ne poate ajuta Bitcoin să scăpăm de dictatura lui Putin?Așa cum Alex Gladstein a descris în articolul său Valuta ultimei soluții modul în care Bitcoin îi ajută pe oamenii aflați în suferință din cauza războiului sângeros al lui Putin, ar fi interesant de analizat cum Bitcoin ne-ar putea ajuta chiar să scăpăm de dictatura lui Putin sau, măcar, să-i slăbească un pic puterile. Desigur, nu este ceva și ușor, și Bitcoin singur nu-l poate opri pe Putin, însă poate reprezenta o parte a soluției prin care regimul lui Putin să fie trimis la gulag  Cum poate contribui Bitcoin:Rușii ar trebui să dezaprobe războiul și să protesteze prin utilizarea Bitcoin. După cum știm cu toții, lui Putin îi este teamă că ar putea să piardă puterea. Este un dictator și nu poate fi demis în mod democratic, așa că oamenii au trebuie să revendice luarea deciziilor în mod democratic. Bitcoin este un astfel de instrument democratic, pe care nu-l poate bloca dacă oamenii decid să-l folosească în detrimentul rublei.Noi, ca aliați ai Ucrainei, trebuie să subminăm rubla, moneda națională a Rusiei. Aceasta ar slăbi puterea rublei. Și o rublă fragilă i-ar slăbi lui Putin puterea de a cumpăra sau produce arme, ceea ce ar însemna că mai puțini oameni vor fi uciși în Ucraina de rachetele rusești, iar ucrainenii ar putea împinge trupele ostile în afara țării.Dacă Putin va continua să guverneze în mod autoritar, rușii ar trebui să refuze plata taxelor, întrucât aceste plăți ar trebui să fie ceva opțional într-o țară lipsită de alegeri libere și corecte. Procedând astfel, oamenii ar putea forța alegeri democratice, votând ca lui Putin să i se ia puterea. Germania de Est a căzut după o metodă similară.Bitcoin ne poate ajuta să trimitem ajutoare în Ucraina, așa cum au demonstrat-o inițiativele lui icopress sau JohnnyUA.În urmă cu ceva timp am scris articolul Bitcoin poate ajuta la reducerea răspândirii coronavirusului. Era vorba de un mic ajutor pe care Bitcoin l-ar fi putut aduce, prin nefolosirea banilor fizici, care ar fi putut fi contaminați.Acesta este un alt ajutor pe care Bitcoin l-ar putea aduce: poate că oamenii din Ucraina nu pot primi donații în fiat, însă Bitcon este de neoprit. Țările din grupul G7 au sancționat Rusia, însă nu a fost suficient pentru a destabiliza rubla prea mult. Bitcoin poate ajuta și aici. Nu este mult, dar este ceva mai mult decât nimic! Și, folosind Bitcoin tot mai mult, nu facem decât să-i sporim puterile, iar puterile sale se întorc la noi spre a ne ajuta pe toți. Nu este mult, însă este ceva ce toți putem face pentru a ajuta Ucraina prin intermediul Bitcoin.Deci să ajutăm Bitcoin să ajute Ucraina!Topicul este auto-moderat pentru evitarea spam-ului.",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5441467",
  "comments": [
    {
      "author": "GazetaBitcoin",
      "created_time": "February 27, 2023, 09:27:59 PM",
      "body": "Acest topic reprezintă o altă muncă realizată în bună colaborare cu 1miau. După cum probabil unii vă amintiți, am mai colaborat în trecut cu 1miau, unul dintre produsele muncii noastre împreună fiind Campania pentru îmbunătățirea calității postărilor în secțiunile locale, care a condus și la încercările noastre de a limita romgleza în secțiunea românească, respectiv de a limita dengleza în secțiunea germană.La propunerea lui 1miau, am structurat acest topic pe baza articolului recomandat de către el. Amândoi suntem adepți ai păcii, credem în puterea Bitcoin și încercăm, cu puținele noastre posibilități, să ajutăm Ucraina.Ziua de astăzi este una de tristă amintire. Dar, cu ajutorul tuturor, poate că pe 24 februarie 2024 poporul ucrainean va putea zâmbi. Acesta este un apel către toți: Ajutați Bitcoin să ajute Ucraina!!!",
      "score": 0,
      "upvotes": 0,
      "downvotes": 0
    },
    {
      "author": "NeuroticFish",
      "created_time": "March 03, 2023, 11:54:47 PM",
      "body": "Quote from: GazetaBitcoin on February 27, 2023, 09:27:59 PMDar, cu ajutorul tuturor, poate că pe 24 februarie 2024 poporul ucrainean va putea zâmbi. Acesta este un apel către toți: Ajutați Bitcoin să ajute Ucraina!!!Sunt de acord. Felicitari pentru initiativa si pentru traducere!As adauga doar ca nu strica sa punem mai la vedere adresele de donatii. Ca fiecare leu satoshi poate sa ajute.Am gasit postarea acesta, dar nu stiu daca mai este de actualitate, ca am vazut ca nu a mai donat nimeni de multisor, iar topicul este inchis. Stii cumva ceva despre asta?",
      "score": 0,
      "upvotes": 0,
      "downvotes": 0
    },
    {
      "author": "GazetaBitcoin",
      "created_time": "March 06, 2023, 08:54:01 PM",
      "body": "Quote from: NeuroticFish on March 03, 2023, 11:54:47 PMFelicitari pentru initiativa si pentru traducere!Multumesc frumos!Quote from: NeuroticFish on March 03, 2023, 11:54:47 PMAs adauga doar ca nu strica sa punem mai la vedere adresele de donatii. Ca fiecare leu satoshi poate sa ajute.Am gasit postarea acesta, dar nu stiu daca mai este de actualitate, ca am vazut ca nu a mai donat nimeni de multisor, iar topicul este inchis. Stii cumva ceva despre asta?Cu scuzele de rigoare pentru intarziere, revin acum cu un raspuns. L-am contactat direct pe icopress pentru a afla situatia, acesta fiind si motivul pentru care abia astazi iti pot raspunde la intrebare. Aparent, mai multi talambi incepusera sa se bage in seama aiurea in topicul sau si, la sugestia unor utilizatori, a decis omul ca este mai bine sa tina topicul incuiat si sa mai p0osteze el din cand in cand, cand are stiri importante de adaugat. Deci aceasta este cauza pentru care topicul este blocat.In ceea ce priveste acea adresa pentru donatii, ea este, in continuare, valida, insa mi-a spus ca, momentan, nu are nevoie de donatii, intrucat mai are ceva fonduri care ar trebui sa-i mai ajunga o vreme. Mi-a spus ca l-au mai contactat si altii pentru donatii, insa i-a refuzat, intrucat nu era necesar... Ca atare, zic ca ar fi bine ca, momentan, sa nu adaugam adresa, pentru a nu da nastere confuziilor...",
      "score": 0,
      "upvotes": 0,
      "downvotes": 0
    },
    {
      "author": "1miau",
      "created_time": "March 10, 2023, 01:33:28 AM",
      "body": "Este foarte bine că există și o traducere în română a topicului tău. Este foarte adevărat faptul că Bitcoin poate schimba în bine situația pentru ucraineni. Este o perioadă dificilă pentru ei și chiar au nevoie de tot ajutorul pe care-l pot primi. Așa cum am văzut deja pe forum, unde mulți membri au trimis BTC către dragul nostru icopress, Bitcoin reprezintă o bună formă de venituri pentru ucraineni. Anterior am scris și eu un articol despre Bitcoin ca formă de donație, în care am explicat de ce Bitcoin este foarte important datorită rapidității sale în ceea ce privește donațiile internaționale. Articolul lui Alex Gladstein este un material foarte bun și bine documentat, și descrie modul în care Gleb Naumenko, dezvolattorul Bitcoin core, subliniază importanța Bitcoin. Și, întrucât este dezvoltator al Bitcoin Core, cunoaște Bitcoin foarte bine Bitcoin este deja ceva avansat în Ucraina, și va reprezenta un mare beneficiu pentru țară, deoarece sunt sigur că ucrainenii vor înțelege avantajele oferite de Bitcoin. Unii oameni tind să spună că Bitcoin nu este foarte util, însă acel articol al lui Alex Gladstein explică foarte amănunțit de ce Bitcoin poate fi foarte prețios. Multe mulțumiri pentru prezentare și pentru traducere, dragă GazetaBitcoin!",
      "score": 0,
      "upvotes": 0,
      "downvotes": 0
    },
    {
      "author": "GazetaBitcoin",
      "created_time": "March 10, 2023, 06:31:58 PM",
      "body": "Quote from: 1miau on March 10, 2023, 01:33:28 AMEste foarte bine că există și o traducere în română a topicului tău.M-am gandit sa popularizez cat mai mult acest articol, in speranta ca, daca va ajunge popular, exista posibilitatea ca mult mai multi oameni sa ajute poporul ucrainean. Ca urmare, am decis sa-l traduc in romana, dar si sa-l adaug in topicul meu unde am listat mai multe articole spre a fi traduse in alte limbi.Quote from: 1miau on March 10, 2023, 01:33:28 AMAnterior am scris și eu un articol despre Bitcoin ca formă de donație, în care am explicat de ce Bitcoin este foarte important datorită rapidității sale în ceea ce privește donațiile internaționale.Am citit si eu acel topic si este, intr-adevar, unul foarte util! Felicitari! Quote from: 1miau on March 10, 2023, 01:33:28 AMUnii oameni tind să spună că Bitcoin nu este foarte util, însă acel articol al lui Alex Gladstein explică foarte amănunțit de ce Bitcoin poate fi foarte prețios.Cei care sustin ca Bitcoin nu ar fi util in astfel de situatii gresesc amarnic. Sa nu uitam de perioada din 2013, cand in Cipru oamenii nu au mai putut retrage bani de la bancomatele bancilor si au folosit BTC. Sa nu uitam de revolutia din Rojava, sprijinita si de ilustrul Amir Taaki, care i-a invatat pe acei oameni despre Bitcoin, iar ei au putut sa se sustina apoi. Sa nu uitam de toate aceste momente istorice cand, fara Bitcoin, cine stie la ce s-ar fi ajuns. Alex Gladstein pune, inca o data, \"punctul pe i\", iar articolul sau poate ca va ajuta pe multi ucraineni.Quote from: 1miau on March 10, 2023, 01:33:28 AMMulte mulțumiri pentru prezentare și pentru traducere, dragă GazetaBitcoin!  Multumesc, 1miau! A fost o placere sa colaborez cu tine din nou pentru aceasta lucrare!",
      "score": 0,
      "upvotes": 0,
      "downvotes": 0
    }
  ]
}