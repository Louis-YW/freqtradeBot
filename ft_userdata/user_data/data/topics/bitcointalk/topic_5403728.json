{
  "id": "topic_5403728",
  "title": "merticinak",
  "author": "merticinak",
  "created_time": "June 23, 2022, 08:07:21 AM",
  "content": "Stablecoin Hakimiyeti, ATH YaptıKripto para piyasasındaki çalkantılı durum devam ediyor. Piyasada yaşanan düşüşlerle birlikte, bazı trader’lar ve yatırımcılar mevcut pozisyonlarını kapatmayı tercih ediyor. Bu da piyasadaki stablecoin hakimiyetini artırıyor.Düşüşle Birlikte Stablecoin Hakimiyeti ArttıKripto para piyasasında işlem yapan trader’lar ve yatırımcılar, poziyonlarını kapattıklarında fiat olarak borsalardan çıkmadan önce varlıklarını genellikle stablecoin‘lere çeviriyor. Buradaki işlem, son 6 haftadır devam ediyor. Bu da stablecoin pazarının büyümesine etki ediyor. Aslında bunun kripto pazarındaki artan düşüş eğiliminin bir işareti olduğunu söyleyebiliriz. CoinGecko‘nun verilerine göre tüm stablecoin’lerin piyasa değeri yaklaşık 155 milyar dolar. Toplam kripto para piyasasının değeri ise yaklaşık 943 milyar dolar. Bu da stablecoin, piyasaların yüzde 16,4’ünü temsil ediyor demek. Piyasa değerine göre en değerli ilk 6 kripto para biriminin yarısını stabelcoin’ler oluşturuyor. Piyasayı takip eden Byzantine General isimli Twitter hesabı, USDT ve USDC hakimiyetinin hiçbir zaman bu kadar yüksek olmadığını söyledi ve bunu bir grafikle gösterdi. Tether ekosisteminden yapılan büyük ödemeler, arzda kesintiye neden oldu. Bu da büyük oyuncuların ekosistemden tamamen çıkmasına işaret edebilir.Tether’de Neler Oluyor?Tether‘e baktığımızda USDT’si, pazar payı ile lider stablecoin olmaya devam ediyor. Ancak Tether’in arzı, mayıs ayının başından bu yana 83 milyar USDT’den yüzde 19 azaldı. Şirket tarafından yayımlanan şeffaflık raporuna göre dolaşım 67 milyar USDT var. Bu arada Tether’in pazar payının da yüzde 43 olduğunu belirtelim. Tether, arzı azalmaya devam ederken son 7 günde 3 milyar dolar civarında bir kesinti yaptı. Son olarak Tether, 22 Haziran günü yeni bir stablecoin çıkaracağını açıkladı. İngiliz sterlinine sabit GBPT, temmuz ayında piyasaya sürülecek.Kaynak:BTCHaber",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5403728",
  "comments": [
    {
      "author": "Pierre 2",
      "created_time": "June 25, 2022, 01:24:32 AM",
      "body": "Geçen boğa piyasasından bu yana yıllar geçti ve stabil coinlerin sayısı ve hacmi arttı. Özellikle benim gibi USDT den çekinenler ürkenler için yeni opsiyonlar çıktı, örneğin Coinbase'in USDC gibi. Bundan başka sevenleri için önemi olan BUSD yani Binance USD gibi. Eğer yukarıdan bir kısıtlama gelmezse stabil coinlerin giderek büyüyeceği aşikar. Büyük kolaylık sağlıyorlar.",
      "score": 0,
      "upvotes": 0,
      "downvotes": 0
    }
  ]
}