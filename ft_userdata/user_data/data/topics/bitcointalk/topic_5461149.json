{
  "id": "topic_5461149",
  "title": "EFS",
  "author": "EFS",
  "created_time": "July 26, 2023, 08:39:19 PM",
  "content": "10 yıl önce bugün foruma kaydoldum. O zaman Bitcoin'in bu kadar başarılı olma ihtimali pek olası görünmüyordu. Çok fazla belirsizlik vardı. Forumun bu kadar uzun süre aktif olmasını hayal bile edemezdim. Geçen zamana baktığımda iyi ki Bitcoin'den erken haberdar olup bu foruma kaydolmuşum diyorum.Burada çok iyi arkadaşlıklar edindim. Hem yurtiçinde hem yurtdışında birçok üyeyle tanıştım ve bazılarıyla gerçek hayatta arkadaş oldum. Forum hayatımın önemli bir parçası oldu. Her gün uyandığımda tarayıcıda ilk baktığım ve hiç kapatmadığım bir sayfa haline geldi. Ülkemizin ve dünyanın malum ekonomik durumuna karşı Bitcoin ve bu forum bana hep güç ve umut verdi. Günlük haberleri dahi sayenizde ilk burada okur oldum.Yıllar içinde forumun ve topluluğun değişimine şahit olmak ilginç bir deneyimdi. Umarım daha uzun yıllar bu forum aktif kalır ve biz de burada oluruz.",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5461149",
  "comments": [
    {
      "author": "eightdots",
      "created_time": "July 26, 2023, 08:59:19 PM",
      "body": "Sayın @EFS,10 yıl önce böyle bir foruma kaydolmak ve hala iyi bir şekilde aktif olabilmek muazzam bir şey. O zamanlarda kendini kanıtlamamış bir oluşumun içinde olmak ve bugüne kadar geçtiği tüm aşamaları bilmek başlı başına özel bir durum. Foruma olan katkınız için büyük bir parantez açmamız gerekiyor. Local bölümün büyümesinde ve özgür bir ortamın sağlanmasında geçen emeğiniz için teşekkür ederim.Umarım daha uzun seneler burada olursunuz ve foruma emek verenler böyle seneleri ardında bırakarak yeni senelere beraber girerler.Bugün ben de Hero Member oldum. Sizinkinin yanında lafı bile edilmez ama bugün benim için de özel oldu",
      "score": 0,
      "upvotes": 0,
      "downvotes": 0
    },
    {
      "author": "ajanwalker",
      "created_time": "July 26, 2023, 09:35:36 PM",
      "body": "Nice yıllara @EFS Hocam",
      "score": 0,
      "upvotes": 0,
      "downvotes": 0
    },
    {
      "author": "MK-74",
      "created_time": "July 26, 2023, 10:03:06 PM",
      "body": "Hocam nice mutlu yıllar diliyorum size ve burada olanlarada. Forum için verdiğiniz emekler çok, bu kadar uzun süre birisinin foruma destek olacağını pek sanmam ama siz oldunuz ve oluyorsunuzda  10 yıl dile kolay çok uzun bir zaman, keşke bizlerde sizin gibi 10 yıl önce bu forumla tanışabilmiş olsaydık. Kendi adıma her şey için teşekkürler.",
      "score": 0,
      "upvotes": 0,
      "downvotes": 0
    },
    {
      "author": "xzone",
      "created_time": "July 26, 2023, 10:09:07 PM",
      "body": "10 yıl çok uzun bir süre, şu anda buradaki birçok kişinin hayatının yarısı kadar belki de Bitcoine olan inancım hep çok sağlam kaldı, yıllar içerisinde daha da arttı. Finansal devrime burada gün gün şahitlik ediyoruz. Bundan 5 yıl önce konuştuğumuz şeyler ve bugün konuştuğumuz şeyler birbirine benzese de işin içindeki inanmışlık ve gerçek olma düşüncesi her zaman birkaç kademe ilerliyor.Ben de buradaki paylaşımlar sayesinde günümün büyük bir kısmını burada geçirir oldum. Gerçekten haber izlemeyi bile bırakıp her şeyi buradan takip ettiğim dönemler var. Forum kullanıcılarını bir şekilde kendine bağlıyor. Dönem dönem kopmalar yaşansa da bir kere buraya giren herkesin aklının bir kenarında her zaman kalıyor eminim. Mutlu yıllar mı demek gerekir bilemedim, tebrik ederim. Emekleriniz için ayrıca teşekkürler",
      "score": 0,
      "upvotes": 0,
      "downvotes": 0
    },
    {
      "author": "Bthd",
      "created_time": "July 26, 2023, 10:21:14 PM",
      "body": "10 sene bir forumun parçası olmak, topluluğun işlevsel bir parçası olmak muhteşem bir başarı. 10. yıl dönümünüzü kutlarım. Müsait olduğunuz herhangi bir zaman diliminde bu 10 sene içerisinde sizin için en unutulmaz, en enteresan yada illa en olmak zorunda değil hatırlamaya değer şeyleri bizimle paylaşırsanız sevinirim.Foruma ilk kayıt olduğum günü dün gibi hatırlıyorum ve hiç fark etmeden benimde 5 senem olmuş. İlk hesabımı Türkiye'den foruma bağlanmak sıkıntılı olduğu için VPN ile açışımı ve hesabıma ilk girişte karşılaştığım kara liste sebebi ile yasaklandınız gibi bir ibare ile dondurulduğunu ve ücret ödeyerek açtırabileceğimi görünce yazmaktan vazgeçip sadece okuyucu olmaya karar vermiştim.Yaklaşık 2-3 ay sonra başka bir işle uğraşırken her zaman kullandığım DNS'i kullanmadığımı fark edip tekrar açınca foruma doğrudan bağlanabildiğimi fark edip yeniden kaydolmuştum. Geçen sene ilk ve hiç kullanılmamış hesabımı foruma gönül borcumu ödemek için ücretini ödeyip açayım diye şifresini buldum. Hesabı açınca küçük bir şokla karşılaştım olay tarihindeki bedele göre belirlenmiş bitcoin miktarında ödeme gerçekleştirmem gerekiyordu ve o zamanlar BTC fiyatı düşük olsa da açmak istediğim tarihte hatırı sayılır bir miktara dönüşmüştü. Sonuçta vazgeçtim  .İlk hesabın kazayla kapanmasının bana faydası her yerde kullandığım kullanıcı takma adlarından birisiyle kaydolmuştum. Bu hesabı açarken de deneme için klavyenin tuşlarına rastgele basınca anonim bir hesap adı oluşmuş oldu. O zamanlar kişisel verilerin korunmasıyla ilgili yeterince bilgiye de sahip değildim. Bu forumun bana kattığı en önemli şeylerden birisidir. Gerçi daha sonrasında forumdaki aşırı samimiyetten ve birlikte iş yaptığım 7-8 kişi ile zaten birbirimizin neredeyse her şeyini bilir olduk.İlk meritimi aldığım gün yaşadığım heyecanı, topluluğun bir parçası olduğumu anladığım zamanları hepsini hala çok net hatırlıyorum ve asla 5 senelik bir zaman dilimi geçmiş gibi hissetmiyorum. Hikayemizin kesiştiği noktalar için, her ne kadar dillendirilmese de meritle ilgili gruplaşmaların olduğu dönemlerde, ne yaparsam yapayım görünmüyormuş gibi hissettiğim dönemlerde ürettiğim kaliteli içeriklere merit vererek beni yüreklendirdiğiniz için teşekkür ederim. Discordda basit bir kaç yazışma ve forumdaki nadir özel mesajlar dışında bir iletişimimiz olmasa dahi her zaman en ufak sorunda sizinle iletişime geçebileceğimizi bilmek rhatlatıcıydı. Her fırsatta Türkçe bölümü için en uygun yönetici olduğunuzu kanıtladığınız için de ayrıca teşekkür ederim.",
      "score": 0,
      "upvotes": 0,
      "downvotes": 0
    },
    {
      "author": "wolwoo",
      "created_time": "July 26, 2023, 10:44:32 PM",
      "body": "tebrikler üstad @EFSane genelde sabah 5 gibi off oluyorsun, bazen gece 3te falan yazınca bakıyorum online-yeşil ışık yanıyor merak ediyorum sürekli f5 mi yapıyorsun yani bir mod nasıl \"çalışır\", genelde son hareket sürekli yenileniyor sadece Türkçe bölümü mü kontrol ediyorsun yoksa globale de göz atıyor musun?bu arada geçmişte kötü anlar yaşadık, üzdüysem kusura bakma umarım güzel, sağlıklı ve müreffeh bir hayatın vardır. Bu arada lokasyon neresi merak ettim İstanbul mu yurtdışı mi? evli misin? uzun boylu musun sıska mısın cinsiyet ne? cevaplamak istersen tabii  peace logosu da gitmiş bak ona dikkat etmemiştim ekmah parası",
      "score": 0,
      "upvotes": 0,
      "downvotes": 0
    },
    {
      "author": "karabiber",
      "created_time": "July 27, 2023, 10:59:04 AM",
      "body": "Nice 10 senelere @EFS. Kimsenin Bitcoin hakkında bilgi sahibi olmadığı yıllarda bu işe girişip Foruma, Türkçe bölümüne ve bizlere yaptığınız katkılarınızdan dolayı kendi adıma teşekkür ederim.",
      "score": 0,
      "upvotes": 0,
      "downvotes": 0
    },
    {
      "author": "Phoenix Anka",
      "created_time": "July 27, 2023, 04:14:14 PM",
      "body": "2013 yılından beri forumda olmak kendi kendine bir başarıdır. Hele ki forumlara bu kadar ilginin azaldığı durumda sizin 10 senedir sürekli forumda olmanız, yetmeyip bu konuda yöneticilik yapmanız sorumluluklarınızı daha da arttırıyor. Herhalde uzun yıllardır en fazla mesaj yazdığınız konulardan birisi oldu bu. Sizi tebrik ederim. Forumdaki devamlılığınızı sürdürmenizi dilerim",
      "score": 0,
      "upvotes": 0,
      "downvotes": 0
    },
    {
      "author": "kriminall",
      "created_time": "July 27, 2023, 05:04:56 PM",
      "body": "Sevgili EFS sizi tebrik ederim, 10 seneyi foruma bırakmak hiç kolay olmasa gerek, 10 yılda ne Pump-dump, ne gelişmeler, ne dönemler görmüşsünüzdür, 10 sene boyunca forumda olmak kripto ile içiçe olmak demek, kripto ile içiçe olduğunuz için çok şanslısınız ki ben çok geç tanışmışım, keşke o dönemde sizi tanısaydım en azından kriptoya yönlendirebilirdiniz belki beni",
      "score": 0,
      "upvotes": 0,
      "downvotes": 0
    },
    {
      "author": "ZekiBeyy",
      "created_time": "July 27, 2023, 05:10:00 PM",
      "body": "Vay be Koskoca bir 10 yıl. Hem foruma hemde Bitcoin dünyasına çok erken adım atmış ve bunun faydasını oldukça görmüşsünüz. Forumdan çok şey öğreniyoruz dediğiniz gibi bazen alışkanlık ve bağımlılık halini alıyor bende hiç bir paylaşımda bulunmasam dahi günde bir kaç kez şöyle konuları yorumları yokluyorum:) Nice 10 senelere ve nice dostluklara umarım belki bir gün bende sizinle tanışma imkanı yakalarım",
      "score": 0,
      "upvotes": 0,
      "downvotes": 0
    },
    {
      "author": "SUPERSAIAN",
      "created_time": "July 27, 2023, 05:20:24 PM",
      "body": "Tebrik ederim 10. yılınızı @EFS. Dile kolay on sene epeyce uzun bir zaman kripto dünyasına bu kadar erken başlayıp evrimsel sürecini takip ediyor olmaktaki haz bir başkadır tahmin edebiliyorum. Ben hala arkama dönüp kendi kendime iyi bir zamanda öğrenmeye başlamışım daha geç kalabilirmişim diye söyleniyorum öyle bakıyorum. Genellikle, genellikle  .",
      "score": 0,
      "upvotes": 0,
      "downvotes": 0
    },
    {
      "author": "Cacabey_40",
      "created_time": "July 27, 2023, 06:01:28 PM",
      "body": "Quote from: ealfskillz on July 27, 2013, 10:41:20 AMBu arada dün kayıt oldum, mesaj yazmıştım ama gönderilemedi nedense. Tüm Türk bitcoincilere selam. 10 yıl geçmiş üstünden. Nice 10 senelere EFS hocam. Zaman su misali akıp gidiyor. Ömür dediğin tükenip bitiyor. Bitcoin ekosistemi devam ettiği sürece bu forumda yaşar. Hep beraber nice forumlar...",
      "score": 0,
      "upvotes": 0,
      "downvotes": 0
    },
    {
      "author": "Silence Scream",
      "created_time": "July 27, 2023, 08:31:10 PM",
      "body": "Hayattan yapraklar birer birer dökülüyor ve hepimiz yaşlanıyor, yaş alıyoruz. Forumdaki 10’ncu yaşınızı aslında bugün profilinizde yer alan yaş pasta işaretiyle görmüştüm. Konu oluşturup bunu belirtmeniz daha güzel olmuş. Geçmişe gidip forumdaki ilk zamanlarınızı hatırlarsanız size ne güzel anılar bırakmıştır kim bilir. Ne yaşanmışlıklar, ne tecrübeler, ne kazançlar, ne kazıklar görmüşsünüzdür. Bende @Bthd’nin isteklerine katılıyorum. Eğer müsait olursanız günün birinde sizin için tatlı acı anılarla bir geçmiş yolculuğuna bizi de çıkarabilirsiniz. Nice 10 yaşlarınıza  sizi tebrik ediyorum.",
      "score": 0,
      "upvotes": 0,
      "downvotes": 0
    },
    {
      "author": "Hvdv",
      "created_time": "July 27, 2023, 09:10:11 PM",
      "body": "Nice 10 yıllar dilerim hocam. Umarım izinizden gidebilecek kadar çok forumda kalıp aktif olabilirim. Herkesin bunu başaramadığını görüyoruz. Herhalde Türk forumunda en eski aktif üyelerden birisi sizsiniz. Üstelik moderatörlük gibi yorucu bir işe de sahipsiniz ve bunu ücretsiz yapıyorsunuz. Emeğinize sağlık. 10 yıl dile kolay geliyor. Umarım erken Bitcoin ile tanışan birisi olarak sizi tatmin eden bir kazanç sağlamışsınızdır.",
      "score": 0,
      "upvotes": 0,
      "downvotes": 0
    },
    {
      "author": "Spack17",
      "created_time": "July 27, 2023, 09:37:13 PM",
      "body": "10 yıl önceki dünya düzeninde bitcoin ile daha sonra bu forumla tanışmayı başarmak ve onu anlamaya başlamak gerçekten muazzam bir olay bundan dolayı sizi tebrik ediyorum.Ayrıca Türk local bölümündeki görevinizi de gerçekten muazzam yönetiyorsunuz çok gerekmediği sürece olaylara müdahale etmemeniz ben modum egosuna asla girmemeniz bence forumun ruhu ile ne kadar bütünleştiğinizin bir göstergesi umarım en az bir 10 yıl daha her zaman tarayıcımızda ilk uğradığımız yer bu forum olur.",
      "score": 0,
      "upvotes": 0,
      "downvotes": 0
    },
    {
      "author": "Jossque",
      "created_time": "July 28, 2023, 01:50:36 PM",
      "body": "Nice yıllara sevgili moderatörümüz @EFS. 10 yıl az bir zaman değil.Bu forumda verilen emekler ve harcanan saatlerin bir karşılığı var. Ben bu foruma geç katılsam da buradaki samimiyeti ve emek veren herkesi az çok farkedebiliyorum. Forumun daha iyi bir yer olmasına emek veren başta moderatörümüz önderliğinde herkese teşekkür etmek istiyorum böylelikle.",
      "score": 0,
      "upvotes": 0,
      "downvotes": 0
    },
    {
      "author": "meser#",
      "created_time": "July 29, 2023, 12:17:25 PM",
      "body": "Gizli kahramanlar deriz ya bunun en güzel örneklerinden bir tanesidir @EFS hocamız. 10 seneyi böylesine bir topluluğun aktif bir üyesi olarak ve uzun bir süresinde de moderatörlüğünü yapması dile kolay gelebilir ama birde onun tarafından bakarsak gerçekten de yorucu olmuştur diyebiliriz. Bu süreçte birçok trol ile uğraşmak, forumun düzenini sağlamak (Yanlış kategoride açılan konuları düzeltmek, spam içerikli gönderileri temizlemek ki bazen gerçekten de çok sinsi bir şekilde yapıyorlar bunu...), merit kaynaklığı yapmak ve bunları herhangi bir maddi getirisi olmadan gönüllülük esasına bağlı olarak yapması takdire şayan bir durum. İyi ki varsın @EFS hocam daha nice 10 senelere...",
      "score": 0,
      "upvotes": 0,
      "downvotes": 0
    },
    {
      "author": "mandown",
      "created_time": "July 29, 2023, 12:31:25 PM",
      "body": "Merak ettiğim birkaç konu varKardeşim nasıl olduda yolun buraya düştü?2013'den beri adminmisiniz?Forumdaki yöneticilerle yüz yüze görüşme şansınız oldu mu?Sonuçta burası satoshinin yuvası sayılır. İnanılmaz bir duygu ve başarı olmalı burada bunca yıl burada kalabilmek.Birde merakıımdan soruyorum ilk aldığınız btcleri saklayabildinizmi?  İmkanım olsa sizinle tanışıp cidden sohbet etmek isterdim. İşin maddi tarafı beni ilgilendirmiyor daha çok eth'nin ön satışından tutunda bütün gelişimini görmüş olmalısınız. Elimden geldiğince çer çöp coinleri kenara atıyorum.Bilemiyorum abi 2013'den beri burada olmalısınız çok şey görmüş olmalısınız. Sizinle tanışma şansımız olabilirmi? Anonim kalmayı mı tercih eden birisiniz? Umarım bir gün anılarınızı burada paylaşırsınız.",
      "score": 0,
      "upvotes": 0,
      "downvotes": 0
    },
    {
      "author": "jhontwis",
      "created_time": "July 29, 2023, 02:04:29 PM",
      "body": "Neredeyse 2 yıl sonra ilk postum. Bu forum pek çok kişinin hayatını değiştirdi. Maziye bakınca ne kadar kıymetli olduğunu daha iyi anlıyorum. Burası resmen her şeyin başladığı yer gibi. Şimdilerde CEO sıfatıyla global projeleri yöneten yerli yabancı niceleri buradan geçti, sıradan kullanıcılar olarak post attılar. 2018 de Binance kuruldu ve sonra ICO'ları doğrudan kendisi üzerinden yaptı. Bu süreçte forumdan biraz uzaklaştık. Bence forum yönetimi bunu kabullendi yoksa bitcointalk sektöre yön verebilecek bir finansal modelle entegre edilebilirdi. Neyse konuşacak çok şey var ama maksadım bir selam vermekti. Bounty Hunterlara, airdropculara, madencilere, çevirmenlere... herkese selam olsun",
      "score": 0,
      "upvotes": 0,
      "downvotes": 0
    }
  ]
}