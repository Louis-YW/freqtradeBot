{
  "id": "topic_5416995",
  "title": "Bthd",
  "author": "Bthd",
  "created_time": "October 13, 2022, 04:16:59 PM",
  "content": "Bildiğiniz üzere bugün insanların sosyal medyada yada internette paylaştıkları şeyler yüzünden 1-3 yıl arası hapis cezası alabileceği Sosyal Medya Yasasının 29. maddesi kabul oyu aldı. Maddenin içeriği:Quote\"MADDE 217/A(1) Sırf halk arasında endişe, korku veya panik yaratma saikiyle ülkenin iç ve dış güvenliği, kamu düzeni ve genel sağlığı ile ilgili gerçeğe aykırı bir bilgiyi, kamu barışını bozmaya elverişli şekilde alenen yayan kimse, bir yıldan üç yıla kadar hapis cezasıyla cezalandırılır.(2) Failin, suçu gerçek kimliğini gizlemek suretiyle veya bir örgütün faaliyeti çerçevesinde işlenmesi halinde, yukarıdaki fıkraya göre verilen ceza yarı oranında artırılır.\"Madde yoruma açık bir madde olduğu için siyasileri eleştirdiğiniz yada hiç aklınıza gelmeyecek bir paylaşım sebebiyle hukuki süreçle karşılaşabilirsiniz. Ülke geleceği ile ilgili endişe duyduğunuz bir şeyi paylaşmak bile \"endişe yayma\" maddesi altında değerlendirilebilir. Bu yüzden kullandığınız forum hesapları dahil gizliliğinizi arttırmaya özen göstermelisiniz. Forum kullanıcı adınızı kullandığınız başka yerler var ise muhakkak bağlantıları yok edin.Forumda gerçek kimliğinize yönelik açıklara sahip olup olmadığınızı tarayın ve silin.Forumda daha önce paylaştığınız cüzdan adreslerinizin gizliliği yok ise yada bir borsa ile teması varsa kimliğinizin tespitini engellemek için bu mesajları silin. Adreslerinizi mümkünse değiştirin.Eleştiriler yaptığınız sosyal medya hesaplarınız var ise ve daha önce normal IP adresleriniz ile erişim sağladıysanız muhakkak yeni bir hesap açarak TOR kullanmaya özen gösterin.Foruma bağlanmak için de TOR kullanın.Quote from: theymos on March 04, 2018, 09:28:01 AMWhen police (any police, worldwide) contacts me about a forum user engaging in a non-victimless crime (eg. scamming) where I perceive that probable cause exists, I may assist them in their investigation voluntarily.The forum is under US jurisdiction, so it is impossible to ignore US subpoenas. I try to have the scope of subpoenas narrowed as much as reasonably possible, but it's very expensive/difficult/time-consuming to fight these things. The degree to which I fight them depends on my perception of the costs and benefits, thinking about questions like: - Is the alleged crime victimless? - Is the person probably guilty? - Will the information in question actually change the case much? - How strong are the forces behind the subpoena? - How much can actually be won? Oftentimes, it is extremely unlikely that I could do more than massively delay the process and improve a few minor issues by fighting the subpoena, even in the best case.Theymos tarafından yapılmış bu açıklamaya istinaden saçma gerekçelere dayanan durumlarda forumun verileri paylaşmayacağını ama yine de bir açık kapı olduğunu unutmayın. Forumda yada sosyal medyada gizliliğinizi arttırmak zorundasınız.Diğer yandan Loycev ve TryNinja forumdaki kullanıcı postlarını yedekliyorlar. Gizliliğiniz ile ilgili bir açık oluşuyorsa ve sizi yeni yasaya karşı açık hale getiriyorsa rica etmeniz durumunda sileceklerini umut ediyorum.Gizli ve özgür kalın.",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5416995",
  "comments": [
    {
      "author": "EFS",
      "created_time": "October 13, 2022, 04:53:28 PM",
      "body": "Forum ABD yasalarına bağlı olsa da Türkiye'den girişlere kapatılmaması için zaman zaman mesaj sildiğim oluyor. Hem ifade özgürlüğünü en üst düzeyde tutarken hem de forumun Türkiye'ye açık halde kalmasını sağlayacak dengeyi tutturmaya çalışıyorum. Ayrıca hiçbir üyenin attığı bir mesaj yüzünden başının belaya girmesini istemem. Forum üyeleri genel olarak gereken hassasiyeti gösteriyor. Bu yasanın moderasyon şeklimizi değiştireceğini sanmıyorum.",
      "score": 0,
      "upvotes": 0,
      "downvotes": 0
    },
    {
      "author": "Bthd",
      "created_time": "October 13, 2022, 05:48:34 PM",
      "body": "Quote from: EFS on October 13, 2022, 04:53:28 PMForum ABD yasalarına bağlı olsa da Türkiye'den girişlere kapatılmaması için zaman zaman mesaj sildiğim oluyor. Hem ifade özgürlüğünü en üst düzeyde tutarken hem de forumun Türkiye'ye açık halde kalmasını sağlayacak dengeyi tutturmaya çalışıyorum. Ayrıca hiçbir üyenin attığı bir mesaj yüzünden başının belaya girmesini istemem. Forum üyeleri genel olarak gereken hassasiyeti gösteriyor. Bu yasanın moderasyon şeklimizi değiştireceğini sanmıyorum.Gösterdiğiniz hassasiyet için teşekkürler. Forum ben ve muhtemelen benim gibi bir çok kullanıcının kendisini en özgür hissettiği alanlardan birisi. Bazen gizliliği zedeleyecek postlar atılabiliyor. Bu gizlilik açıkları kendisini güvenli alanda hisseden kullanıcının her şeyi açıkça yazarak yasal sorun yaşamasına sebebiyet verebilir. Paylaşılmış bir cüzdan adresi kolayca kimliğe ulaşılmasını sağlayabilir v.b.. Bu durumdaki insanları uyarmak istedim.",
      "score": 0,
      "upvotes": 0,
      "downvotes": 0
    },
    {
      "author": "Pierre 2",
      "created_time": "October 13, 2022, 07:02:48 PM",
      "body": "Ne yazık ki bu yasa internette siyasi görüş paylaşma adına sonun başlangıcı oldu, ben bundan sonra asla ama asla siyasi bir yazı yazmayı düşünmüyorum ve kimseye de tavsiye etmiyorum. Dünyaya bir kere geliyorsunuz bence asla fevri davranıp kendinizi yakmayın derim. Çok değil 1 yıldan bile az kaldı seçimlere. Ne varsa içinizde oraya saklayın diye tavsiye ederim. Tüm sıkıntılı maddeler kabul edilmiş mutlaka sıkıntı olacaktır.",
      "score": 0,
      "upvotes": 0,
      "downvotes": 0
    },
    {
      "author": "wolwoo",
      "created_time": "October 13, 2022, 07:11:49 PM",
      "body": "ne yaparsan yap her şey olacağına varır ama tedbirli olmak güzeldir elbette zaten kimse gerçek fikirlerini istediği gibi açıklayamıyor uzun süredir, böyle bir başlık açılması bile üzücü, seçim-muhalefet falan da kurtarmaz, bakalım hayırlısı...thanks",
      "score": 0,
      "upvotes": 0,
      "downvotes": 0
    },
    {
      "author": "meser#",
      "created_time": "October 14, 2022, 01:45:40 AM",
      "body": "Anonimliği sağlamak adına yapacağımız işlemlere başlangıç için gerçekten önemli adımları paylaşmışsınız @Bthd hocam, ayrıca moderatörümüz @EFS hocamızda bu forumda rahatça kendimizi ifade edebilmemizi sürdürebilmemiz için göstermiş olduğu hassasiyete de ayrıca teşekkür ederim. Gerçektende tartışmalı bir eyleme imza atılmış bir durumda ve artık anonimliğimizi ciddi anlamda sağlamlaştırmamız gereken bir noktadayız. Bu noktada benimde eklememin faydalı olabileceğini düşündüğüm hususları belirteyim.Mail adresleri internet mecrasında olmazsa olmazlarından. Bu noktada hemen hemen hepimizin bir android telefonu olmasıyla beraber bir gmail hesabı da olmakta. Bu gmail hesabını kullanmak ile birlikte birçok veriniz siz gereken ayarları yapmazsanız google amcanın sistemlerinde yedekleniyor. Telefonunuzun otomatik senkronize izinlerini kontrol edin ve size sıkıntı çıkartabileceğini düşündüğünüz verileri hem telefonunuzdan hemde google hizmetlerinden kaldırın. Ayrıca mail ihtiyacında protonmaili kullanıyorum diğerlerine nazaran daha çok anonimlik sağlıyor. Hususi kullanım dışındaki ihtiyaçlarınız için kullandığınız e mail adreslerinizi sık sık değiştirin. Eleştiriler yaptığınız sosyal medya hesaplarınız vb durumlar için telefon onayı yapacaksanız webmaster forumlarında yurtdışı fiziksel hat satışı yapan arkadaşlar bulunmakta bu hatları satın alıp kullanmanızı tavsiye ederim. Nitekim birçok uygulamada artık e mail onayı yeterli gelmeyip telefon onayı istemekte.Arweave'in yine reklamını yapmış olacağım ancak örnek veriyorum bir zatı alinin yapmış olduğu bir paylaşımın gerçekten \"halk arasında endişe, korku veya panik yaratma saikiyle ülkenin iç ve dış güvenliği, kamu düzeni ve genel sağlığı ile ilgili gerçeğe aykırı bir bilgiyi, kamu barışını bozmaya elverişli şekilde alenen yayan kimse\" olarak değerlendirdiğiniz durumlarda bu paylaşımını direk arşivlemenizi öneririm. Söz uçar, tweet silinir, kuzenler olayı üstüne alır ama arweave projesi ile arşivlediğiniz gönderiler ne silinmeye, ne değiştirilmeyle ortadan kaybolur gün gelir bu arşivlediklerimiz çok işe yarar  Aklıma geldikçe burayı doldururum.",
      "score": 0,
      "upvotes": 0,
      "downvotes": 0
    },
    {
      "author": "RaltcoinsB",
      "created_time": "October 14, 2022, 10:30:37 AM",
      "body": "Rezerve müsait bir zamanımda kişisel görüşlerimi yazacağım",
      "score": 0,
      "upvotes": 0,
      "downvotes": 0
    },
    {
      "author": "emre06060",
      "created_time": "October 30, 2022, 07:47:44 AM",
      "body": "Aslında gizliliğinizi artırmanın en keskin yolu Google sunucularından veya farklı yabancı ülkelere ait ülke dışı sunuculardan bir vds alıp sanal pc oluşturup bu pc üzerinden paylaşımları ve girişleri yapmaktır ancak bence ülkemiz bu kadar da örzürlüğü kısıtlı ülke değil. Yapacağınız paylaşımlar hakarete varıyorsa veya ülkelerin yasakladığı kategoriye giriyorsa elbette cezalandırılmalı. Siyasi eleştirilerin de bir dozu olmalı. Kafama göre ben ülke liderine küfrederim, hakaret ederim derseniz sonucuna katlanıraınız. Toplumda yaşama şekli diye birşey vardır. Örneğin ülkemizde çoğunluk bir siyasi lideri destekliyorsa bu siyasi liderin yaptıkları veya yapacakları tüm kitleyi kapsar. Sizin bu siyasi liderin eylemlerini eleştirmenize kimse birşey diyemez. Ancak şu var ki bazı kişiler bu dozu aşıp lidere hakaret niteliğinde mesajlar yazıyorsa elbette ki ülkenin çoğunluğunun desteğini alan lidere hakaret ediyorsunuz demektir. Bu nedenle dikkatli olmalıdan çok seviyeli olmalısınız. Kimse kimseyi sevmek zorunda değil, ben sevmediğim kişiye hakaret ediyorsam bu hakaret aslında kendi kişiliğime yapılmış hakarettir. Ancak yapıcı eleştiri yaptığınızda bu cezalandırılıyorsa elbetteki burada özgürlükten söz edilemez. Ben ülkemizde yapıcı eleştiri yapanların cezalandırıldığını hiç görmedim. Ancak insanlar üzerinde böyle bir algı oluşturulduğundan sanki her eleştiri cezalandırılacaknış gibi bir izlenim oluştu. Demem o k: \"Ekonomi kötü yönetiliyor\" cezalandırılamaz ancak lafım meclisten dışarı: \"Ekonomiyi aptallar yönetiyor\" cezalandırılır. Sizin kimseye aptal deme hakkınız yok çünkü. Ülkemizin en büyük sorunu da bu zaten: ELEŞTİRMEYİ BİLMİYORUZ",
      "score": 0,
      "upvotes": 0,
      "downvotes": 0
    },
    {
      "author": "Bthd",
      "created_time": "October 30, 2022, 11:45:52 AM",
      "body": "Quote from: emre06060 on October 30, 2022, 07:47:44 AMAslında gizliliğinizi artırmanın en keskin yolu Google sunucularından veya farklı yabancı ülkelere ait ülke dışı sunuculardan bir vds alıp sanal pc oluşturup bu pc üzerinden paylaşımları ve girişleri yapmaktır ancak bence ülkemiz bu kadar da örzürlüğü kısıtlı ülke değil. Google verilerinizi saklar, depolar. Cloud.google üzerinden sanal cihaz yaratmak için kredi kartı bilgilerinizi kullanmanız gerekir ve internal - external ip adresleriniz google tarafından saklanmaya devam edileceği için gizli olduğunuzu zannederken kabak gibi ortada olursunuz. Quote from: emre06060 on October 30, 2022, 07:47:44 AMKafama göre ben ülke liderine küfrederim, hakaret ederim derseniz sonucuna katlanıraınız. Toplumda yaşama şekli diye birşey vardır. Örneğin ülkemizde çoğunluk bir siyasi lideri destekliyorsa bu siyasi liderin yaptıkları veya yapacakları tüm kitleyi kapsar. Sizin bu siyasi liderin eylemlerini eleştirmenize kimse birşey diyemez. Ancak şu var ki bazı kişiler bu dozu aşıp lidere hakaret niteliğinde mesajlar yazıyorsa elbette ki ülkenin çoğunluğunun desteğini alan lidere hakaret ediyorsunuz demektir. Bu nedenle dikkatli olmalıdan çok seviyeli olmalısınız. Kimse kimseyi sevmek zorunda değil, ben sevmediğim kişiye hakaret ediyorsam bu hakaret aslında kendi kişiliğime yapılmış hakarettir. Ancak yapıcı eleştiri yaptığınızda bu cezalandırılıyorsa elbetteki burada özgürlükten söz edilemez. Ben ülkemizde yapıcı eleştiri yapanların cezalandırıldığını hiç görmedim. Ancak insanlar üzerinde böyle bir algı oluşturulduğundan sanki her eleştiri cezalandırılacaknış gibi bir izlenim oluştu. Demem o k: \"Ekonomi kötü yönetiliyor\" cezalandırılamaz ancak lafım meclisten dışarı: \"Ekonomiyi aptallar yönetiyor\" cezalandırılır. Sizin kimseye aptal deme hakkınız yok çünkü. Ülkemizin en büyük sorunu da bu zaten: ELEŞTİRMEYİ BİLMİYORUZSuç kişiye göre değişmez. Hakaret bir suç tanımı içerisinde ise ülkenin cumhurbaşkanına yada sıradan bir vatandaşa edilmiş olması bunu suç tanımına sokmaz yada çıkarmaz. O yüzden şahıslar üzerinden gitmenize gerek yok. Kanunların şahıslara göre değiştiği toplumlar güçlünün hukukunun baskın olduğu ilkel toplumlardır.Hakaret etmek yasal olarak her zaman bir suçtu. Sosyal medya üzerinden hakaret etmekte suçtu, geçmişte bu sebeple ceza almış binlerce insan bulabilirsiniz. Yeni sosyal medya yasası ise sıradan basit eleştirileri dahi suç kapsamına sokabilecek kadar açık uçlu maddelere sahip ve maddeleri okursanız hakaret ile ilgili bir şey içermediğini görebilirsiniz.",
      "score": 0,
      "upvotes": 0,
      "downvotes": 0
    },
    {
      "author": "Bthd",
      "created_time": "November 13, 2022, 06:42:52 PM",
      "body": "Sosyal medya yasasının ilk etkilerini bugün gördük. İstiklal caddesinde gerçekleşen üzücü terör saldırısı sonrası insanlar saatlerce sosyal medyaya ve youtube gibi platformlara erişemediler. En hızlı haber almaya ihtiyaç duydukları anlarda haber alamadılar. Bazı internet sağlayıcılarının kullanıcıları durumdan etkilenmedi.",
      "score": 0,
      "upvotes": 0,
      "downvotes": 0
    },
    {
      "author": "meser#",
      "created_time": "November 13, 2022, 09:31:06 PM",
      "body": "Quote from: Bthd on November 13, 2022, 06:42:52 PMSosyal medya yasasının ilk etkilerini bugün gördük. İstiklal caddesinde gerçekleşen üzücü terör saldırısı sonrası insanlar saatlerce sosyal medyaya ve youtube gibi platformlara erişemediler. En hızlı haber almaya ihtiyaç duydukları anlarda haber alamadılar. Bazı internet sağlayıcılarının kullanıcıları durumdan etkilenmedi. Bu sonuçla artık insanlar bu yasayla Titanik batarken orkestranın çaldığı müzikle insanları uyutmaya devam edilmesine yardımcı olduğunu görmüştür. Evet bu olaylar esnasında birçok yalan yanlış bilgi dolaştı hatta birçok hesaba emniyet tarafından inceleme başlatıldı ancak sonuç ne gözle görülürdü ne de dişe dokunurdu. Hızlı, doğrucu bir kanal oluşturmalı devlet eğer ki bu yasa ile bu ve bunun benzeri durumlarda insanları galeyana getirmenin önüne geçmek istiyorsa. Ancak bunu zor bir ihtimal olarak görüyorum. Dün 18.50 küsürlerde olacak olan tatbikatın bildirimi akşam 10 civarlarında geldi yani daha ne diyebiliriz ki 🤔",
      "score": 0,
      "upvotes": 0,
      "downvotes": 0
    },
    {
      "author": "50promil",
      "created_time": "November 16, 2022, 02:27:40 PM",
      "body": "gizlilik ve anonimlik için opsec kavramı olmazsa olmaz . epostalar tor ile alınmış olmalı yada guerillamail tarzı gizliliği gözeten hizmetler tercih edilmeli .tor kullanılmalı. tor ingilizce ve tam ekran olmayacak şekilde kullanılmalı.capatcha lardan sıkılanlar tor +vpn yapabilir . vpn kripto alınmalı.sosyal medyaya girişte tails kullanılmalı, android telefon kullanarak sosyal medya kullanmayın. twitter ip vermese dahi google hizmetlerinden bulunabilirsiniz .nord vpn in yakın zamanda sözleşmesi değişti. gerekirse sizi hükümete ispiyonlayabilir. pia bir süre önce satıldı hemde gizliliğe düşman bir şirkete.express vpn in türkiye sunucularına baskın yapıldı ama birşey bulunamadı . sicili bir nebze temiz yada güven verici diyebiliriz.",
      "score": 0,
      "upvotes": 0,
      "downvotes": 0
    }
  ]
}