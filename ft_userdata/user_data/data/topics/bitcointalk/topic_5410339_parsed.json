{
  "id": "topic_5410339",
  "title": "totti67",
  "author": "totti67",
  "created_time": "August 18, 2022, 09:54:44 AM",
  "content": "Yumurta, en basit ifade ile besinlerimiz içindeki en önemli seçeneklerden biri olarak nitelendirebileceğimiz bir mucize. Yaklaşık 30 yıldır (imkânlarımın kısıtlı olduğu şehir hayatı dönemlerini saymazsak ki bu dönem toplamda 10 yıla denk geliyor) mutlaka beslediğim, birçok türünün cins ve mizaç özellikleriyle de yakından ilgilendiğim tavukların bize sunduğu hediye.Konunun aslında buradaki birçok arkadaşın dikkatini çekse bile ilgisini çekmeyeceğini düşünüyorum fakat yine de elimden geldiğince detaylarıyla yumurtanın macerasını ve asıl gelmek isteğim yeri anlatmaya çalışacağım.              Öncelikle bir yılda en çok yumurtlayan tavuk ırklarından başlayalım. İlk sırada benim asla vazgeçemeyeceğim Australorp ırkı var, 1900 lü yılların başlarında 365 günde 364 yumurta vereninin olduğuna dair bilgiler internette yer alsa da, optimum kümes koşullarında 300 yumurtayı rahat gören, sakin, bir ırktır. 20. Haftadan itibaren yumurtaya başlar. Yumurta rengi krem rengidir ki pazarlama alanında beyaz ve kırmızı yumurtalara göre daha fazla rağbet gören renk  budur. Kapalı ortamda bakılırsa günlük 150 gr. a kadar yem tüketebilir, ortalama 5 yıl civarı aynı seviyede yumurta verebilir, çok iyi koşullarda bakılırsa bu süre 7 yıla kadar uzayabilir. Et verimi de yüksek olduğundan yumurta veriminin bitiş sürecinden itibaren bu yönde da faydalanılabilir.               İkinci olarak Leghorn (Ligorin) tavukları var. Bu ırk da 300 yumurtayı rahatlıkla görebilen bir ırktır. Beyaz renkte yumurtası olan bu ırk, çok hareketlidir, 16. Haftadan itibaren yumurtaya başlayabilir, 90-110 gr. yem ile bir günü rahatlıkla geçirebilir, ayrıca salma tavukçuluk için de uygundur çünkü tabiri caizse ekmeğini taştan çıkarabilir, hastalıklara karşı dirençlidir, çok lüks kümese ihtiyaç duymaz. 4 yıl gibi bir süre verimli bir şekilde yumurtlayabilir ancak et verimi yumurtacı ırklar içindeki en düşük ırktır diyebilirim.                            Üçüncü ve son olarak Lohman Brown ırkı var, 18. Haftadan itibaren yumurtlamaya başlayabilen bu ırk da 300 yumurtaya yakın yumurtlayabilir, yumurta rengi kırmızıya yakındır, 130-150 gr. yem tüketebilir. 3 yıla yakın bir süre yüksek verimde yumurta vermeye müsait olup, sakin mizaçlıdır.            Sıralamadaki diğer ırklar ile ilgili bilgiler aşağıdaki linkte mevcut olup, başka sitelerde bu sıralama yer değiştirebilir ama benim kendi tecrübelerime göre ilk 3 kesinlikle bu şekilde.https://www.tavukiyidir.com/makale/en-cok-yumurta-veren-tavuk-cinsleri-143Irklar ile ilgili küçük ipuçları:•   Genel olarak tavukların yumurta renkleri, kulak loblarını örten tüyün rengi ile aynı olur.•   Marketlerde köy tavuğu yumurtası diye sıkça aranan yumurtalar (illa krem rengi veya yakın tonlarda olacak), aslında normal herhangi bir ırkın yumurtasıdır, biraz kirli ve saman dolu sepetin içinde olması yumurtayı organik veya köy yumurtası yapmaz, % 100 organik yumurtayı 100 üreticiden 10 unda bulursunuz. Burada önemli olan tavuğun doğal ortamda istediği ot ve böcekleri bulabilecek şekilde yeterli süre gezmiş olması.•   Kafes ortamında büyütülen ve yumurtası temin edilen tavukların yumurtaları, gezen tavuklarınkinden hep daha büyük olur.•   Gezen tavuk, kümesteki tavuktan daha az yem yemez.•   5 ve daha az tavuğun olduğu kümeslerdeki horoz varlığı, bazı durumlarda tavukların yumurta verimlerini olumsuz etkileyebilir.•   Genç bir horoz 12-15 tavuğa kadar sağlıklı eşleşme gerçekleştirebilir.•   Kümeslerde zeminin mutlaka kuru olması lazım, sansar fare gibi zararlıların girebilecekleri delikler olmamalı, yemlik ve suluklar rutin şekilde dezenfekte edilmeli, cereyan alacak şeklide olmamalı.•   Ben ayda bir kere (şu anki 6 mevcuda göre) 250 gr. bulguru 2 soğan 4 diş sarımsak, 1 er çay kaşığı kekik ve nane ve elma yarım çay bardağı elma sirkesi ile pilav haline getirdikten sonra köy yoğurdu ilave ederek 15 dakika dinlendirip tavuklarıma veriyorum, büyük sıkıntı yaratacak hastalıkların hiçbiri çok şükür başıma gelmedi.•   15 günde bir 3 kiloluk suluklara 1 çay bardağı elma sirkesi koyuyorum.•   Yılda iki kez de 2 li karma aşı mutlaka yapıyorum.        Bu örnekleri aslında epeyce çoğaltabiliriz ama sonrasını gelmesi muhtemel yorumlara binaen verebilirim.  An itibariyle 15 lik yumurta 25-30, 30 luk yumurta ise 50-60 TL. bandında satılıyor sanırım. Ben tavuklarıma kırık mısır buğday ve yumurta yeminden oluşan karma yemi veriyorum. 5 tavuk var bir de horoz, ortalama 110 gr. yem tüketiyorlar, onun dışında sabah 8 den akşam 7 ye kadar bahçedeler, ortalama 3 yumurta alıyorum günlük. 2 australorp, 1 Amerucana (mavi yumurtacı) ve 2 de Trabzon Gugullusu ırkı tavuklardan. Günlük total 650gr *30= 19,5 kg. yem, hadi bunu 20 kg. diyelim. Yemin ortalama fiyatı an itibariyle 7 TL. civarı sanırım, aylık 140 TL. masrafım oluyor ki, aylık 3*30= 90 yumurta (bu yumurtalar organik hesabından 2,5 lira piyasada) totalde 225 TL. ediyor. (ama ben aradaki farkla da yumurta alıyorum ayrıca ki o da ayrı konu) Bu arada yukarıdaki fiyatlar bölgeden bölgeye farklılık gösterebilir.        Netice itibariyle, yumurta hemen hemen hepimizin vazgeçilmezlerinden olmakla birlikte, özellikle yakın çevremdeki birçok insan özellikle yem maliyetleri nedeniyle bu güzel uğraştan vazgeçti, dahası bundan 20 yıl önce 10 evin 8 inde mutlaka inek varken, şu an bu oran 2 ye düştü, sebep yine aynı, maliyetler ki bu insanların çoğunun bahçesi var, yani tamamen kapalı ortama bağlı değilken bu duruma geldiler. Sağlıklı nesiller yetiştirebilmek için özellikle çocuklardan başlayarak toplumun tüm yaş gruplarının yumurtadan kırmızı ete, bakliyattan tavuğa, yoğurda ve süte, yani her türlü besine yeterli düzeyde erişebilmesi gerekmektedir. Bu şu anki mevcut ekonomik şartlar ile ne kadar yapılabiliyor sorusunun cevabı hepimizce malum, umarım ilerleyen dönemde, üzerinde yaşadığımız bu verimli coğrafyaya daha fazla ihanet edilmez de üzerinde mutlu insanların çoğunlukta olduğu bir ülke haline geliriz.",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5410339",
  "comments": [
    {
      "author": "ZekiBeyy",
      "created_time": "August 20, 2022, 02:24:15 PM",
      "body": "20-30 yıl önce insanlar daha çok kırsal alanlarda köylerde yaşarlardı artan nüfus miktarıyla ihtiyaçların artması dolayısıyla kırsalda iş, eğitim, sağlık gibi bir çok imkanların kısıtlı olması sebebiyle insanlar şehirlere göç ettiler. Eskiden köylerde bir yaşam vardı hemen hemen her evde hayvan bakılırdı. Büyük şehirlere göçler sebebiyle çoğu insan köy yaşamından kopmuş oldu şimdilerde köylerimiz yazdan yaza gittiğimiz yazlıklar oldu. Tavuk ırklarından pek anlamam biz genelde kırmızı tavuk kara tavuk(siyah) öyle söylerdik. Önceden hatırladığım köydeki tavuklarımızın yumurtaları çok daha iriydi ve çoğunlukla çift sarılı çıktığı olurdu. Şimdilerde mecburen köye yakın ama şehirde kalıyorum ve tavuk yada başka hayvan bakma şansım yok imkanım olsa tavuk beslerdim hayvanlar insanlardan daha yakın oluyor bazen. Dediğiniz gibi artan maliyetler dolayısıyla bireysel tavuk besleyenlerin sayısı oldukça azaldı. Bir kaç sene önce hibe desteği ile organik yumurta çiftlikleri kuruldu, bu çiftliklerde organik yemlerle beslendiklerini söylemişti bir arkadaşım ve oda yem fiyatlarının aşırı artmasından şikayetçiydi. Bu arada yurtdışından bile ülkemize yem ithalatı yapılıyor doğal olarak fiyatların artmasında büyük etken. Tarım ülkesi olmamızın yanında hemen hemen her ürünün ithalatınıda yapıyoruz.",
      "score": 0,
      "upvotes": 0,
      "downvotes": 0
    },
    {
      "author": "eightdots",
      "created_time": "August 20, 2022, 02:43:38 PM",
      "body": "Sağlıklı nesillerin yetişebilmesi için gereken besin kaynaklarına ulaşmak her geçen gün daha da zorlaşıyor. Bunu görüyoruz ve engel olamıyoruz en çok ona üzülüyorum.Bilgilendirme ve sondaki temenni için ağzınıza sağlık, umarım daha da kötüye gitmeden buna bir dur demeyi bilir insanımız.",
      "score": 0,
      "upvotes": 0,
      "downvotes": 0
    },
    {
      "author": "Red Pie",
      "created_time": "August 20, 2022, 09:03:15 PM",
      "body": "Çok güzel yazmışsınız hocam kaleminize sağlık bir çok bilgiyi buradaki yazıdan öğrendim. ırksal farklılıklara rağmen aldığınız yumurta kazanç olarak değil hobi olarak yapıldığını gösteriyor bana. sürümden kazanmak için çok fazla tavuk almak lazım onlar içinde alan gerekiyor. bu alan da hemen hemen hiç kimsede yok. Hobinize sağlık, sağlıklı keyifli yumurtalar diliyorum",
      "score": 0,
      "upvotes": 0,
      "downvotes": 0
    },
    {
      "author": "totti67",
      "created_time": "August 21, 2022, 07:15:56 PM",
      "body": "Quote from: ZekiBeyy on August 20, 2022, 02:24:15 PM20-30 yıl önce insanlar daha çok kırsal alanlarda köylerde yaşarlardı artan nüfus miktarıyla ihtiyaçların artması dolayısıyla kırsalda iş, eğitim, sağlık gibi bir çok imkanların kısıtlı olması sebebiyle insanlar şehirlere göç ettiler. Eskiden köylerde bir yaşam vardı hemen hemen her evde hayvan bakılırdı. Büyük şehirlere göçler sebebiyle çoğu insan köy yaşamından kopmuş oldu şimdilerde köylerimiz yazdan yaza gittiğimiz yazlıklar oldu. Tavuk ırklarından pek anlamam biz genelde kırmızı tavuk kara tavuk(siyah) öyle söylerdik. Önceden hatırladığım köydeki tavuklarımızın yumurtaları çok daha iriydi ve çoğunlukla çift sarılı çıktığı olurdu. Şimdilerde mecburen köye yakın ama şehirde kalıyorum ve tavuk yada başka hayvan bakma şansım yok imkanım olsa tavuk beslerdim hayvanlar insanlardan daha yakın oluyor bazen. Dediğiniz gibi artan maliyetler dolayısıyla bireysel tavuk besleyenlerin sayısı oldukça azaldı. Bir kaç sene önce hibe desteği ile organik yumurta çiftlikleri kuruldu, bu çiftliklerde organik yemlerle beslendiklerini söylemişti bir arkadaşım ve oda yem fiyatlarının aşırı artmasından şikayetçiydi. Bu arada yurtdışından bile ülkemize yem ithalatı yapılıyor doğal olarak fiyatların artmasında büyük etken. Tarım ülkesi olmamızın yanında hemen hemen her ürünün ithalatınıda yapıyoruz.Asil mevzu geçmiş ile günümüzün mukayesesi.sehir hayatı için zaten bu hobi çok zor, ama bizim yaşadığımız yerlerdeki yeri ve imkanı müsait insanlar gitgide hem tavuk hem de büyükbaş beslemeyi terk ediyor ve bundaki ilk ve en belirleyici neden yem giderleri maalesef...",
      "score": 0,
      "upvotes": 0,
      "downvotes": 0
    },
    {
      "author": "totti67",
      "created_time": "August 21, 2022, 07:20:50 PM",
      "body": "Quote from: Red Pie on August 20, 2022, 09:03:15 PMÇok güzel yazmışsınız hocam kaleminize sağlık bir çok bilgiyi buradaki yazıdan öğrendim. ırksal farklılıklara rağmen aldığınız yumurta kazanç olarak değil hobi olarak yapıldığını gösteriyor bana. sürümden kazanmak için çok fazla tavuk almak lazım onlar içinde alan gerekiyor. bu alan da hemen hemen hiç kimsede yok. Hobinize sağlık, sağlıklı keyifli yumurtalar diliyorum  Öncelikle teşekkürler, yıllardır hayvanlar ile ilgileniyorum, muhabbet kuşu yetiştirdim, köpek eğitimi konusunda herhangi bir belgem olmasa da fena sayılmam, kaz ve hindi de besledim. Hobilerimden de anlayacağınız gibi az insan çok hayvan hayat felsefem. Kişisel olarak kar zarar hesabını konuya buradan bakacaklar için yazdım çünkü bana maddiyattan daha çok psikolojik olarak çok faydası var.",
      "score": 0,
      "upvotes": 0,
      "downvotes": 0
    },
    {
      "author": "totti67",
      "created_time": "August 21, 2022, 07:24:16 PM",
      "body": "Quote from: eightdots on August 20, 2022, 02:43:38 PMSağlıklı nesillerin yetişebilmesi için gereken besin kaynaklarına ulaşmak her geçen gün daha da zorlaşıyor. Bunu görüyoruz ve engel olamıyoruz en çok ona üzülüyorum.Bilgilendirme ve sondaki temenni için ağzınıza sağlık, umarım daha da kötüye gitmeden buna bir dur demeyi bilir insanımız. Yeri müsait olanlar için bence çok faydalı bir hobi. Ama benim konuyu getirmeye çalıştığım nokta tam da sizin dikkat çektiğiniz yer, bizim toprakla hayvanla suyla bağımızı hiç koparmamamiz lazım, tabiat anaya gereken önemi verirseniz o sizi asla aç birakmaz",
      "score": 0,
      "upvotes": 0,
      "downvotes": 0
    },
    {
      "author": "Gencecikmen",
      "created_time": "August 22, 2022, 02:56:17 PM",
      "body": "Öncelikle bu bilgilendirici ve güzel yazı için teşekkür ederim. Tavuklar ile ilgili benim temel bilgim küçükken köye gittiğimde anneannemin beslediği tavuklardan oluşuyor. Küçük bir kümes vardı içinde bir kaç tavuk bir kaçta kaz ve hindi vardı. Köydeki herkes ya şehre taşındı bıraktı maalesef bu işleri yada maliyetler sebebi ile. Küçücük ülke olan Hollanda bile birçok tarımsal gıdasını kendi yetiştirip halkına ucuz bir şekilde sunabilirken maalesef bizim gibi bir ülkede yem ve diğer maliyetlerin çok olması sebebi ile bunu gerçekleştiremiyoruz.",
      "score": 0,
      "upvotes": 0,
      "downvotes": 0
    },
    {
      "author": "totti67",
      "created_time": "August 22, 2022, 03:49:35 PM",
      "body": "Quote from: Gencecikmen on August 22, 2022, 02:56:17 PMÖncelikle bu bilgilendirici ve güzel yazı için teşekkür ederim. Tavuklar ile ilgili benim temel bilgim küçükken köye gittiğimde anneannemin beslediği tavuklardan oluşuyor. Küçük bir kümes vardı içinde bir kaç tavuk bir kaçta kaz ve hindi vardı. Köydeki herkes ya şehre taşındı bıraktı maalesef bu işleri yada maliyetler sebebi ile. Küçücük ülke olan Hollanda bile birçok tarımsal gıdasını kendi yetiştirip halkına ucuz bir şekilde sunabilirken maalesef bizim gibi bir ülkede yem ve diğer maliyetlerin çok olması sebebi ile bunu gerçekleştiremiyoruz. Neredeyse hepimizin severek tükettiği tavuk eti, hobiciler de iyi bilir ki çiftlikte yetişenlerde beyaz olur fakat kendi kümesi olup bahçede rahat rahat gezebilenlerin eti esmerdir. Sert olur, lezzetlidir, özellikle çorbası şifa kaynağıdır. Eskiden insanlar hasta olan komşularına tavuk götürurmüş, aslında birçok şeyi şehirleşme ve giderler yüzünden yitiriyoruz gitgide.",
      "score": 0,
      "upvotes": 0,
      "downvotes": 0
    },
    {
      "author": "Retro Harmony",
      "created_time": "August 22, 2022, 04:22:29 PM",
      "body": "Quote from: totti67 on August 22, 2022, 03:49:35 PMQuote from: Gencecikmen on August 22, 2022, 02:56:17 PMÖncelikle bu bilgilendirici ve güzel yazı için teşekkür ederim. Tavuklar ile ilgili benim temel bilgim küçükken köye gittiğimde anneannemin beslediği tavuklardan oluşuyor. Küçük bir kümes vardı içinde bir kaç tavuk bir kaçta kaz ve hindi vardı. Köydeki herkes ya şehre taşındı bıraktı maalesef bu işleri yada maliyetler sebebi ile. Küçücük ülke olan Hollanda bile birçok tarımsal gıdasını kendi yetiştirip halkına ucuz bir şekilde sunabilirken maalesef bizim gibi bir ülkede yem ve diğer maliyetlerin çok olması sebebi ile bunu gerçekleştiremiyoruz. Neredeyse hepimizin severek tükettiği tavuk eti, hobiciler de iyi bilir ki çiftlikte yetişenlerde beyaz olur fakat kendi kümesi olup bahçede rahat rahat gezebilenlerin eti esmerdir. Sert olur, lezzetlidir, özellikle çorbası şifa kaynağıdır. Eskiden insanlar hasta olan komşularına tavuk götürurmüş, aslında birçok şeyi şehirleşme ve giderler yüzünden yitiriyoruz gitgide.Çok güzel bir yorum hocam. Türkiye’de tavuğun kıymeti pek bilinmese de söylediğiniz Köy Tavuğu diye söylenen has tavuklardan bulduğunuz zaman eti harika oluyor. Bir zamanlar canlı tavuk alıp kesip yediğimiz çok oluyordu ve canlı tavuk bile piliç diye adlandırdığımız fabrikasyon tavuklardan kat kat daha lezzetli ve besleyiciydi. Geçmişte çok fazla tavuk suyuna çorbayı yapardı büyüklerimiz artık bu bile unutuldu.",
      "score": 0,
      "upvotes": 0,
      "downvotes": 0
    },
    {
      "author": "totti67",
      "created_time": "August 22, 2022, 04:29:20 PM",
      "body": "Quote from: Retro Harmony on August 22, 2022, 04:22:29 PMQuote from: totti67 on August 22, 2022, 03:49:35 PMQuote from: Gencecikmen on August 22, 2022, 02:56:17 PMÖncelikle bu bilgilendirici ve güzel yazı için teşekkür ederim. Tavuklar ile ilgili benim temel bilgim küçükken köye gittiğimde anneannemin beslediği tavuklardan oluşuyor. Küçük bir kümes vardı içinde bir kaç tavuk bir kaçta kaz ve hindi vardı. Köydeki herkes ya şehre taşındı bıraktı maalesef bu işleri yada maliyetler sebebi ile. Küçücük ülke olan Hollanda bile birçok tarımsal gıdasını kendi yetiştirip halkına ucuz bir şekilde sunabilirken maalesef bizim gibi bir ülkede yem ve diğer maliyetlerin çok olması sebebi ile bunu gerçekleştiremiyoruz. Neredeyse hepimizin severek tükettiği tavuk eti, hobiciler de iyi bilir ki çiftlikte yetişenlerde beyaz olur fakat kendi kümesi olup bahçede rahat rahat gezebilenlerin eti esmerdir. Sert olur, lezzetlidir, özellikle çorbası şifa kaynağıdır. Eskiden insanlar hasta olan komşularına tavuk götürurmüş, aslında birçok şeyi şehirleşme ve giderler yüzünden yitiriyoruz gitgide.Çok güzel bir yorum hocam. Türkiye’de tavuğun kıymeti pek bilinmese de söylediğiniz Köy Tavuğu diye söylenen has tavuklardan bulduğunuz zaman eti harika oluyor. Bir zamanlar canlı tavuk alıp kesip yediğimiz çok oluyordu ve canlı tavuk bile piliç diye adlandırdığımız fabrikasyon tavuklardan kat kat daha lezzetli ve besleyiciydi. Geçmişte çok fazla tavuk suyuna çorbayı yapardı büyüklerimiz artık bu bile unutuldu. Tabiattaki her canlının türüne has özellikleri olur, mesela köpeklerde küçük ırklar büyüklere göre daha çabuk büyür ve eriskinlige ulaşır ki bu birçok hayvan irkinda böyledir. Yaklaşık 2 ayda kesime gelecek kadar büyüyen bir hayvanın etini hangi bilimsel yöntemler kullanılmış olursa olsun normal olarak kimse bana anlatamaz.Bu arada eti için beslenebilecek tavuk ırkı olarak Fransız bresse ırkı var, yaklaşım 4 ayda olgunluğa ulaşmış oluyor, Fransızların milli ırkı, normal tavuktan 3 kat falan pahalı eti ama emin olun değiyor.",
      "score": 0,
      "upvotes": 0,
      "downvotes": 0
    },
    {
      "author": "Gencecikmen",
      "created_time": "August 23, 2022, 12:09:23 PM",
      "body": "Quote from: totti67 on August 22, 2022, 03:49:35 PMQuote from: Gencecikmen on August 22, 2022, 02:56:17 PMÖncelikle bu bilgilendirici ve güzel yazı için teşekkür ederim. Tavuklar ile ilgili benim temel bilgim küçükken köye gittiğimde anneannemin beslediği tavuklardan oluşuyor. Küçük bir kümes vardı içinde bir kaç tavuk bir kaçta kaz ve hindi vardı. Köydeki herkes ya şehre taşındı bıraktı maalesef bu işleri yada maliyetler sebebi ile. Küçücük ülke olan Hollanda bile birçok tarımsal gıdasını kendi yetiştirip halkına ucuz bir şekilde sunabilirken maalesef bizim gibi bir ülkede yem ve diğer maliyetlerin çok olması sebebi ile bunu gerçekleştiremiyoruz. Neredeyse hepimizin severek tükettiği tavuk eti, hobiciler de iyi bilir ki çiftlikte yetişenlerde beyaz olur fakat kendi kümesi olup bahçede rahat rahat gezebilenlerin eti esmerdir. Sert olur, lezzetlidir, özellikle çorbası şifa kaynağıdır. Eskiden insanlar hasta olan komşularına tavuk götürurmüş, aslında birçok şeyi şehirleşme ve giderler yüzünden yitiriyoruz gitgide.Hocam kesinlikle katılıyorum size. Genelde marketlerde satılmak için yetiştirilen tavuklar sadece yem ile besleniyor ama gezen tavuk yem dışında bahçede bulduğu doğal şeyler ile de besleniyor. Bu yüzden bence gezen tavuğun hem eti daha lezzetli hem de daha besleyici oluyor besin değeri anlamında. Dediğiniz gibi bu tavukların suyundan yapılan çorba götürülürmüş eskiden hastalara.",
      "score": 0,
      "upvotes": 0,
      "downvotes": 0
    },
    {
      "author": "totti67",
      "created_time": "August 24, 2022, 04:44:55 AM",
      "body": "Çiftlik üretimi hayvanların yediklerini çabuk eritemesinler diye normalden daha küçük bir alanda beslenmeleri de yaklaşık 2 ay gibi bir sürede kesime hazır olmalarını sağlıyor, kafeslerde beslenen yumurta tavuklarinda da aynı durum yumurta verimini pick düzeyde tutmak için var. Ve normal kümes ortamına getirilen et veya yumurta tavuğunun ilk birkaç gününü gozlemlerseniz, neredeyse sudan çıkmış balık gibi oluyorlar.",
      "score": 0,
      "upvotes": 0,
      "downvotes": 0
    },
    {
      "author": "Phoenix Anka",
      "created_time": "August 24, 2022, 08:46:26 PM",
      "body": "Quote from: totti67 on August 24, 2022, 04:44:55 AMÇiftlik üretimi hayvanların yediklerini çabuk eritemesinler diye normalden daha küçük bir alanda beslenmeleri de yaklaşık 2 ay gibi bir sürede kesime hazır olmalarını sağlıyor, kafeslerde beslenen yumurta tavuklarinda da aynı durum yumurta verimini pick düzeyde tutmak için var. Ve normal kümes ortamına getirilen et veya yumurta tavuğunun ilk birkaç gününü gozlemlerseniz, neredeyse sudan çıkmış balık gibi oluyorlar.Bende bir tavukçu arkadaştan öğrendiğime göre 38-40 günde tavuğu kesimhanelerine gönderiyorlarmış. Bu tavuğu civcivken alıyorlar ve 40 gün olmadan kesime gönderiyorlar yediğimiz tavukların süresi 40 gün. Ne verim, ne vitamin alabiliriz ki bu yapmacık tavuklardan. Bazı hayvanlar uyumasın diye ışıkları söndürmüyorlarmış. Türlü türlü işkenceler ne için para kazanmak için. Halbuki her şey doğalıyla güzel.",
      "score": 0,
      "upvotes": 0,
      "downvotes": 0
    },
    {
      "author": "totti67",
      "created_time": "August 25, 2022, 04:50:38 AM",
      "body": "Quote from: Phoenix Anka on August 24, 2022, 08:46:26 PMQuote from: totti67 on August 24, 2022, 04:44:55 AMÇiftlik üretimi hayvanların yediklerini çabuk eritemesinler diye normalden daha küçük bir alanda beslenmeleri de yaklaşık 2 ay gibi bir sürede kesime hazır olmalarını sağlıyor, kafeslerde beslenen yumurta tavuklarinda da aynı durum yumurta verimini pick düzeyde tutmak için var. Ve normal kümes ortamına getirilen et veya yumurta tavuğunun ilk birkaç gününü gozlemlerseniz, neredeyse sudan çıkmış balık gibi oluyorlar.Bende bir tavukçu arkadaştan öğrendiğime göre 38-40 günde tavuğu kesimhanelerine gönderiyorlarmış. Bu tavuğu civcivken alıyorlar ve 40 gün olmadan kesime gönderiyorlar yediğimiz tavukların süresi 40 gün. Ne verim, ne vitamin alabiliriz ki bu yapmacık tavuklardan. Bazı hayvanlar uyumasın diye ışıkları söndürmüyorlarmış. Türlü türlü işkenceler ne için para kazanmak için. Halbuki her şey doğalıyla güzel. Yüksek kalorili yem rasyonlari, gece ışık açarak besleme, dar alan çünkü hareket olursa kilo almaz hayvan vb gibi bir sürü etken var dostum. Benim besledigim ırklar 7 ayda ancak yumurtaya başlıyor ve eğer gerekirse bu dönemden Sonra etinden faydalanıyorum.",
      "score": 0,
      "upvotes": 0,
      "downvotes": 0
    }
  ]
}