{
  "id": "topic_5414568",
  "title": "GazetaBitcoin",
  "author": "GazetaBitcoin",
  "created_time": "September 23, 2022, 06:16:09 AMLast edit: February 06, 2024, 08:06:19 AM by GazetaBitcoin",
  "content": "Autor: fillipponeTopic original: There are 2^256 private keys out there: how big is that number?Ieri, în timp ce exploram secretele Bitcoin am ajuns la scandalosul site keys.lol.https://keys.lol(Avertisment: nu veți realiza cum zboară timpul!)În principiu, este un site care generează 128 chei private pe fiecare pagină, apoi verifică balanța adreselor (atât compresate, cât și necompresate) pe blockchain și raportează dacă a găsit adrese care conțin fonduri sau care au efectuat tranzacții.Wow!Și, dacă găsești adrese cu balanțe pe plus între aceste pagini, devii posesorul cheilor private, deci ești deținătorul legitim al fondurilor, neexistând niciun impediment în a transfera banii către portofelul propriu.Am petrecut câteva ore pe acest website, generând mii de chei private dar, desigur, nu am găsit nimic, nici măcar o adresă folosită (deci, în niciun caz, una care să aibă și fonduri).Apoi, m-am gândit că pot îmbunătăți un pic procesul și, după câteva discuții cu niște amici de pe forum, am crezut că am putea avea un script de generare a cheilor private, apoi aș putea verifica balanțele cu propriul meu nod Bitcoin și, eventual, aș putea transfera ulterior fondurile către portofelul personal. M-am gândit că, lucrândul la nivel local, aș putea iuți un pic procesul. Am știut de la bun început că șansele de a găsi ceva erau minuscule, dar am vrut să încerc totuși, întrucât faptul de a verifica balanțe și a nu găsi nimic m-ar fi reasigurat că nimeni nu ar putea face același lucru cu fondurile mele BTC, pe care le țin cu atâta grijă în portofelul meu rece.În timp ce așteptam ca @babo să-și prezinte script-ul, mi-am spus: “fillippone, singurul pion în acest joc al vieții”… cum e posibil ca nimeni să nu se fi gândit la asta? Revenind la lucru, am descoperit așa-numitul Large Bitcoin Collider.https://lbc.cryptoguru.org/aboutAcesta este un proiect serios.Practic, mii de servere distribuite generează și verifică 26 bilioane (!!!) de chei private în fiecare zi.În primii trei ani, au reușit să găsească 7 chei private. Acesta fiind un număr mare! Am crezut că șansele erau mult mai mici dar, probabil, există vreun bug în vreun portofel care utilizează un generator de numere aleatorii setat greșit, pentru a crea chei. (Aici este nevoie de mai multe investigații)Să ne uităm un pic peste niște numere:- numărul de chei private teoretic posibile: 2^256 sau, aproape, 10^77- numărul adreselor Bitcoin: 2^160- numărul cheilor private căutate de Bitcoin collider: 2^160 - numărul de atomi din Univers: 10^78 to 10^82- numărul adreselor Bitcoin utilizate: 18.000.000.Numărul cheilor private PRACTIC posibil este un pic mai mic de 2^256, așa cum este specificat aici. Să luăm câteva exemple:Să presupunem că avem un miliard de adrese active, fiecare cu o balanță pozitivă: știm că asta presupune un număr de 10^3 ori mai mare decât numărul real.Probabil, numărul atomilor din Univers este de 10^3 ori mai mare decât numărul adreselor, deci ar fi logic să spunem că găsirea unei chei private care deține fonduri este ca și cum ai găsi unul dintre acești atomi care împânzesc Universul.Care ar fi mărimea unui miliard de atomi? Conform unui răspuns dat de Quora, ar fi mai mici decât o bacterie E.Coli. Deci să ne gândim că am lua această bacterie, fărâmițată la nivel atomic, apoi distribuită în Univers, iar apoi să încercăm să găsim acei atomi. Cam greu, nu?Al doilea exemplu din acest articol. Să presupunem că vrem să scanăm toate cheile private, în tentativa de a găsi o balanță pozitivă și să presupunem că fiecare om de pe Pământ are o viteză de scanare de un miliard de ori mai mare decât dublul puterii de calcul a rețelei, astfel:* 10 miliarde de oameni;* multiplicați cu un miliard;* multiplicăm totul cu dublul puterii de procesare a Bitcoin, care este de aproximativ o sută de mii terahash pe secundă;vom obține: 1.000.000.000.000*1.000.000.000*100.000*100.000.000.000 = 10^10*10^9*10^5*10^12 = 10^36.Pentru a simplifica lucrurile, rotunjim \"115.792.089.237.316.195.423.570.985.008.687.907.852.837.564.279.074.904.382.605 .163.141.518.161.494.336\" cu 10^77, ajungând la concluzia că, dacă am fi cercetat fiecare cheie privată, pentru găsirea uneia cu balanță pozitivă, ar dura 10^77/10^36 = 10^41 secunde, care câți ani ar însemna?Cum într-un an sunt circa 31.557.600 secunde, ar însemna aproximativ 10^41/31.557.600 = 31^33 ani, ceea ce reprezintă cam de 10^23 ori vârsta Universului (estimată în prezent la 13.82 miliarde de ani) – pe scurt, 100.000.000.000.000.000.000.000, adică de o sută de sixtilioane de ori vârsta Universului.Acest video arată cât de sigur este algoritmul SHA 256:https://youtu.be/S9JGmA5_unYCalculele de mai sus nu au prevăzut și energia necesară pentru astfel de calcule. Desigur, toate acele mașini puternice ar avea nevoie de o sursă de energie. Dar câtă energie ar trebui? Păi, destul de multă, conform acestui grafic:Link către Reddit Alte exemple despre cât ar dura găsirea arbitrară a unei chei:Reddit: Timpul șî energia necesare pentru a sparge o criptare AES-256 prin forță brutăReferințe: Acest topic de pe BitcoinTalk referitor la numărul posibil de adrese BitcoinSă învățăm Bitcoin: chei, adreseAlte numere mari: 52!: începem de la un simplu pachet de cărți de jocAcestea sunt doar câteva exemple; dacă aveți alte materiale sau idei, nu ezitați să le postați, iar eu le voi adăuga listei existente!",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5414568",
  "comments": [
    {
      "author": "GazetaBitcoin",
      "created_time": "September 23, 2022, 06:16:27 AM",
      "body": "Am bucuria de a vă prezenta în limba română topicul \"Există 2^256 chei private: cât de mare este acest număr?\", scris de fillippone la data de 26 mai 2019. Fillippone este un membru emblematic al forumului, implicat in diverse acțiuni de a promova Bitcoin și de a-i ajuta pe toți ceilalți membri, cu o atenție specială pentru începători. Printre scrierile remarcabile ale lui fillippone se numără, pe lângă acest topic, și “Securizarea Seed-ului cu Șaibe”, “Tot ce voiai să știi despre trustul BTC Grayscale dar îți era teamă să întrebi!”, “5 modalități de a-l învăța pe omul obișnuit despre Bitcoin”, “#meritulesteviata cum să fii notificat pe Smartband despre merite și menționări”, “Tot ce voiai să știi despre Bitcoin futures dar îți era teamă să întrebi!”, “Tot ce voiai să știi despre opțiunile BTC dar îți era teamă să întrebi!”, “Modelul Stoc-Flux: Evaluând Bitcoin Bazat Pe Raritatea Sa”, sau “Cumpără Bitcoin fără KYC: ATM-ul Bitcoin din Milano care respectă anonimitatea”.Totodată, regretabil, acest topic i-a adus lui fillippone, pe nedrept, un feedback negativ, de la un utilizator (ex-DT) care nu a înteles mesajul real pe care voia sa îl transmită topic-ul: și anume, faptul că este aproape imposibil să găsești cheia privată a unei adrese care deține fonduri. Acel feedback a fost unul injust, iar această traducere, pe lângă că oferă acest material interesant și în română, este menită, de asemenea, să sublinieze susținerea mea totală și necondiționată pentru fillipone, precum și faptul că dezavuez în totalitate feedback-ul pe care l-a primit! Cu această ocazie, țin încă o dată să îi mulțumesc pentru toate contribuțiile aduse de-a lungul timpului și să menționez, deși nu este deloc nevoie, că de astfel de utilizatori, precum el, are forumul nevoie!",
      "score": 0,
      "upvotes": 0,
      "downvotes": 0
    },
    {
      "author": "NeuroticFish",
      "created_time": "September 23, 2022, 08:30:57 AM",
      "body": "Ma bucur tare mult ca ai tradus acea pagina.Este ceva de foarte mare importanta, intrucat marea majoritate a incepatorilor (si poate ca nu numai) in Bitcoin nu inteleg de ce adresele lor (si deci banii lor) sunt in siguranta desi nu au fost generate de o entitate care sa le tina evidenta.Bravo fillippone (sa-i dam Cezarului ce-i al Cezarului) si bravo GazetaBitcoin!",
      "score": 0,
      "upvotes": 0,
      "downvotes": 0
    },
    {
      "author": "fillippone",
      "created_time": "September 23, 2022, 09:04:11 AM",
      "body": "Thank to you Gazeta and all the Romanian friends. I do hope this thread is as useful as it was to me to learn something new about bitcoin.Courtesy Romanian translation via GTVă mulțumesc Gazeta și tuturor prietenilor români.Sper că acest thread este la fel de util precum mi-a fost pentru a afla ceva nou despre bitcoin.",
      "score": 0,
      "upvotes": 0,
      "downvotes": 0
    },
    {
      "author": "Rizzrack",
      "created_time": "September 23, 2022, 12:28:09 PMLast edit: September 23, 2022, 02:22:39 PM by Rizzrack",
      "body": "Daca vreun cititor curios vrea sa joace la pacanele (preferabil ar fi sa invete ceva din asta dar daca nu ai ce face pe veceu...) https://elliptikeys.github.io/ este varianta care include si adrese segwit si bech32.ATENTIE ! NU introduceti adresa proprie sau cheia privata ! Scrie si acolo dar am zis sa repet si aici   L-am lasat pe pilot automat si a verificat 46512 de chei private. Si surpriza !!!!! Nu a gasit nimic. Mi-am facut norma pe ziua de azi",
      "score": 0,
      "upvotes": 0,
      "downvotes": 0
    },
    {
      "author": "GazetaBitcoin",
      "created_time": "September 26, 2022, 02:03:40 PM",
      "body": "Quote from: fillippone on September 23, 2022, 09:04:11 AMVă mulțumesc Gazeta și tuturor prietenilor români.Sper că acest thread este la fel de util precum mi-a fost pentru a afla ceva nou despre bitcoin.Thank you as well, fillippone, for offering this very precious material. Let's hope that your essay will get more translations, once added to your master topic.It's been a pleasure ti translate this topic!Excepting all these, I see that you feel better and better inside our local board  You know, you are always more than welcome here!Quote from: NeuroticFish on September 23, 2022, 08:30:57 AMBravo fillippone (sa-i dam Cezarului ce-i al Cezarului) si bravo GazetaBitcoin!Merci, NeuroticFish!Am avut o dubla motivare pentru traducerea acestui topic: o data, pentru ca este un material util tuturor si apoi, ca o forma de reactie pentru feedback-ul nejustificat primit de amico fillippone. Din fericire, problema respectiva a fost lasata in urma si nu i-a afectat cu nimic buna reputatie pe care o are aici.",
      "score": 0,
      "upvotes": 0,
      "downvotes": 0
    },
    {
      "author": "NeuroticFish",
      "created_time": "September 26, 2022, 06:40:02 PM",
      "body": "Quote from: GazetaBitcoin on September 26, 2022, 02:03:40 PMAm avut o dubla motivare pentru traducerea acestui topic: o data, pentru ca este un material util tuturor si apoi, ca o forma de reactie pentru feedback-ul nejustificat primit de amico fillippone. Din fericire, problema respectiva a fost lasata in urma si nu i-a afectat cu nimic buna reputatie pe care o are aici.Da, foarte bine gandit!Iar legat de acel feedback, eu chiar nu inteleg actiunile unora, care par sa tina neaparat sa faca rau doar ca sa aiba o anumita reputatie (vorbesc aici de teribilism, nu de reputatia in sensul bitcointalk). Din fericire forumul se auto-regleaza si ii scoate - mai devreme sau mai tarziu (cel putin din DT1) pe cei care actioneaza fara sa se gandeasca pe bune.",
      "score": 0,
      "upvotes": 0,
      "downvotes": 0
    },
    {
      "author": "GazetaBitcoin",
      "created_time": "September 27, 2022, 02:12:25 PM",
      "body": "Quote from: NeuroticFish on September 26, 2022, 06:40:02 PMIar legat de acel feedback, eu chiar nu inteleg actiunile unora, care par sa tina neaparat sa faca rau doar ca sa aiba o anumita reputatie (vorbesc aici de teribilism, nu de reputatia in sensul bitcointalk). Din fericire forumul se auto-regleaza si ii scoate - mai devreme sau mai tarziu (cel putin din DT1) pe cei care actioneaza fara sa se gandeasca pe bune.Nici eu nu am inteles de ce nullius a mers atat de departe... O data, topicul era vechi de 2 ani. Apoi, mesajul transmis era exact opusul a ceea ce a scris el in feedback. Si ma indoiesc ca el nu a inteles exact esenta articolului... Deci chiar nu stiu de ce a procedat asa. Am incercat mai multi sa incercam sa il convingem ca greseste (inclusiv eu sau icopress) insa in zadar. A fost trist ce s-a intamplat. Cred ca avea parte de multa apreciere in trecut, cand a scris atatea articole tehnice... E pacat ca si-a pierdut aceasta motivatie pentru a se afunda, apoi, in diverse razboaie cu varii utilizatori ai forumului...",
      "score": 0,
      "upvotes": 0,
      "downvotes": 0
    }
  ]
}