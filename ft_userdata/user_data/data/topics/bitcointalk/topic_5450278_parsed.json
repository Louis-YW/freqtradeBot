{
  "id": "topic_5450278",
  "title": "l99l",
  "author": "l99l",
  "created_time": "April 26, 2023, 04:51:20 PM",
  "content": "Atinalı mimar ve mucit Daidalus (Daedalus) ve oğlu İkarus, Kral Minos'un emriyle bir kuleye kapatılır. Daidalus ve oğlu İkarus, Theseus'un Labyrinthos'da (labirent) yolunu nasıl bulabileceğini Ariadne'ye anlatarak Minotaurus'un öldürülmesine yardım ettikleri için kral tarafından cezalandırılmak istenmiştir. Daidalus kendisi ve oğlu için bu kulenin penceresinden kaçmaya yarayacak balmumu ve kuleye ziyaretlerine gelen kuşların tüyleriyle bir çift kanat yapar. Babası; Ikarus'a uçarken zevkten kaçınması gerektiği ve uçmanın coşkusuyla güneşe yaklaşmamasını aynı zamanda da denize yakın uçup kanatların nemlenmesini engellemesi gerektiğini söyler. İkarus uçabilme özgürlüğü ile babasını dinlemez ve güneşe fazla yaklaşınca balmumu erir ve Ege Denizi'ne düşerek hayatını kaybeder. Düştüğü söylenen deniz, İkaria Denizi ve oraya yakın olan adanın adı da İkaria Adası olarak kalmıştırDaidalus ya da Daidalos, ustaca işlenmiş ya da işleyen (Latince, aynı zamanda Helenistik Latincede Daedalos, Yunanca Daidalos (Δαίδαλος) \"usta işçi\" demektirBu hikayeyi her okuduğum zaman derin düşüncelere girerim bazı düşüncülerimi sorgularım. Ölümünün sebebi neydi sizce yersiz düşüncesiz cesareti miydi ? Ikarus'un eğer söyleneni dinlese kulak verse zindandan kaçabilecekti düşüncesizlik ve ihmali onun ölümünü getirdi. Cesaret ile aptallık arasında ince bir çizgi çok ince bir çizgi var  İkarus’un hikayesinde insanlara cesaret, özgürlük, tevazu sahibi olma ve otokontrol üzerine derin bir düşünme dürtüsü olmuştur.Kullandığım kaynaklar ;https://tr.wikipedia.org/wiki/Ikarus",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5450278",
  "comments": [
    {
      "author": "eightdots",
      "created_time": "April 27, 2023, 07:08:28 PM",
      "body": "Mitolojiler bizlere hep en uç noktaları gösteriyor. Şöyle ki; gücü en fazla olanın çok basit bir zayıf noktası olması ya da uyulması gereken çok basit bir kuralara uymayıp büyük zarar görmeleri gibi. Zaten amaç mesaj vermek olduğu için kim nasıl alabilirse o kadar iyi gibi düşünülüyor olabilir.Mesela burada babası oğlunun yapma dediği şeyi yapacağını o kadar iyi biliyor ki ama değiştirme gücüne sahip değil. İşin kötü yanı denemek de zorunda. Oğluna o işi yaptırmaktan başka çaresi yok. Bazen sonucu bile bile engel olamazsınız. Burada da bu yaşanmış.Diğer yaklaşımda da eğer babasının sözünü dinleyip belirttiği kurallar çerçevesinde hareket etse mitolojide yer edinemezdi. Asıl olay ise cesaret, kurallara uymak, aptallık gibi kavramların ön planda tutulup mesaj vermek olduğu için amaca ulaşılmış. Sorduğunuz soruya gelirsem yani ölümünün sebebine; otokontrole sahip olsa babası zaten uyarma gereği duymaz ve eriyeceği gibi etkenleri kendisi hesap ederdi ya da söylenilene uyardı. Bazen bazı şeyler olacak ki mesaj verilsin. Yani mitoloji her türlü mesajını veriyor. Görselleri merak ettim ve bir siteden baktım. Kaynak olarak paylaşıyorum konuya katkım olsun.Kaynak:https://www.tarihlisanat.com/ikarus-yunan-mitolojisi/",
      "score": 0,
      "upvotes": 0,
      "downvotes": 0
    },
    {
      "author": "Silence Scream",
      "created_time": "April 27, 2023, 07:28:15 PM",
      "body": "Mitolojiler güzel hikayelerle doludur. Buradaki hikayeden daha güzellerini de okuduğumu hatırlıyorum. Ikarus’un hikayesindeki sonu kendisi biliyor. Bildiği halde de uçmaya devam ediyor. Sonunu yazan bir kahraman gibi gitmiş ölüme. Bazılarının da hikayesi böyle değil mi? Öleceğini bile bile hareket edenler, güneşe yaklaştıkça yaklaşanlar hayatın her aşamasında oldu yanımızda, etrafımızda. Hala da olmaya devam ediyorlar. O güneş onların canını alınca, gökyüzünden düşerken yaptıkları hatanın farkında oluyorlar.",
      "score": 0,
      "upvotes": 0,
      "downvotes": 0
    },
    {
      "author": "flyingcarpet",
      "created_time": "April 28, 2023, 12:07:47 AM",
      "body": "Uçmanın verdiği özgürlükle belki de aklındakileri unuttu. O kadar tembihlenmesine rağmen. Aslında oradan uçması bile cesaret ister. Çalışıp çalışmayacağı belli olmayan bir sistemle. Hem burada güven duygusunu da görüyoruz. Babasının yapmış olduğu kanatlara güveniyor ama sözünden çıkıp ya da unutup ölüyor. Mitolojide her hikaye bir ders ve her ders kişiden kişiye değişebiliyor. Bu yüzden günümüze kadar hep ilgi çekici olmayı başarmış.",
      "score": 0,
      "upvotes": 0,
      "downvotes": 0
    }
  ]
}