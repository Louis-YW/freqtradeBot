{
  "id": "topic_5459819",
  "title": "Dzigie",
  "author": "Dzigie",
  "created_time": "July 14, 2023, 03:44:54 PM",
  "content": "Hollywood oyuncularından \"yapay zeka\" greviHollywood oyuncuları yapay zekaya karşı iş garantisi alamadıkları gerekçesiyle greve gittiklerini açıkladı.https://www.ntv.com.tr/n-life/hollywood-oyuncularindan-yapay-zeka-grevi,QTtveXqikU2s2FfxVDHaPAYapay zekanın bazı meslek gruplarını ortadan kaldırabilecek kadar güçlü bir şekilde tehdit ettiği biliniyor. Bunlardan biri metin yazarları. Nitekim ChatGPT'ye birkaç anahtar kelime vererek bunu test edebilirsiniz ve ne kadar başarılı olduğunu görebilirsiniz. Metin yazarlarının işi gelecekte gerçekten çok zor olacak. Yapay zekaya karşı elemine olması beklenen ilk grup onlar. Hollywood'da bu nedenle tarihin en büyük grevlerinden biri yaşanıyor şu sıralar. Senaristler yapay zeka kullanımına karşı endişeli olduklarını belirterek ve düşük maaşları bahane ederek bir greve başlamışlar ABD'de. Ayrıca bazı Hollywood şirketleri oyunculara yapay zeka kopyalarını satmalarını teklif etmiş. Buna karşı çıkan oyuncular da senaristlerin eylemine katılınca grev büyümüş.Yapay zeka günün birinde bizim için de bir tehlike olacak kuşkusuz. Berberler, terziler ve inşaat işçileri dışında kimse onlardan kurtulamayacak. Yapay zekayı kendi çıkarlarımız için kullanmanın yanı sıra kendi çıkarlarımız için ona karşı pozisyon da almak zorunda kalacağız. Sizce yapay zekaya karşı hangi meslek grupları daha avantajlı olacak?",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5459819",
  "comments": [
    {
      "author": "flipme",
      "created_time": "July 14, 2023, 11:22:27 PM",
      "body": "Senaristlere artık daha az ihtiyacımız olacaksa grevleri nedeniyle ara verilen diziler de hız kaybetmeden kaldığı yerden devam eder. Yapay zeka bir gün beni işsiz bırakırsa buna şimdiden razıyım. Ben müşterilerimin ihtiyaçlarını görüp onlara uygun çözümler üretemiyorsam ve bir bilgisayar programı gelip bu işi benim yerime yapıyorsa ben artık emeklilik çağına gelmişim demektir. Yapay zekanın birçok iş gücünü tasfiye edeceğini biliyorum ve bunun aslında üzücü bir durum olduğunu da biliyorum ama ben olaya sürekli olarak pozitif yönünden bakmaya çalışıyorum çünkü tüm bunlar yaşanırken hayatımızı kolaylaştıran birçok şey ile de karşılaşacağımıza eminim.",
      "score": 0,
      "upvotes": 0,
      "downvotes": 0
    },
    {
      "author": "Pulsar77",
      "created_time": "July 15, 2023, 08:50:38 AM",
      "body": "Evet bu yapılan grev gerçekten çok ciddi bir seviyeye ulaşmış olsa da bu işin sonunun çok iyi bir yere varacağını düşünmüyorum. Yapay zekanın yerini alabileceği mesleklerin yerini alma işleminin gerçekleşmesi er ya da geç olacak bundan kaçış yok. Günümüzde artık teknolojinin gelişme hızı inanılmaz artmış durumda o yüzden bu ne zaman gerçekleşir onu bile kestiremiyoruz. Tabi her ülkede yapay zekanın insanlarla yer değiştirme hızı aynı olmaz gibi geliyor. ABD'de daha hızlı olurken ülkemizde bu süreç çok daha yavaş olur bence.",
      "score": 0,
      "upvotes": 0,
      "downvotes": 0
    },
    {
      "author": "SUPERSAIAN",
      "created_time": "July 15, 2023, 01:31:43 PM",
      "body": "ABD'de yaşayan yazarlar lobisi yapay zekayla rekabet edemeyeceklerinin farkında oldukları için eylem başlatmışlar. Böyle bir teknolojinin önüne geçemezsiniz bütün dünyada insanları ayağa kaldırsanız da teknoloji her zaman entegrasyonunu tamamlar kendini bütünler. Teknolojiye direnmek sadece çaresizliktir. Yapay zeka sadece senaristlerin değil bir çok insanın mesleğini elinden alacak ki bence bir çok işin düzgün işlemesi için robotlara, yapay zekaya ihtiyaç var.",
      "score": 0,
      "upvotes": 0,
      "downvotes": 0
    },
    {
      "author": "püsür",
      "created_time": "July 15, 2023, 08:51:42 PM",
      "body": "Bu greve denk gelmiştim ama önemsememiştim. Oppenheimer'ın galasını da çok etkilemesiyle işin ciddi olduğunu fark ettim. Yalnız başlıktaki tam doğruyu yansıtmıyor benim gördüğüm kadarıyla. Asıl sorun ücretlerde yani parada. Yapay zeka konusunda taraflar mutabakata varmış gibi gördüm haberlerde. Şurada talepleri detaylı açıklamışlar (https://variety.com/2023/biz/news/sag-actor-strike-contract-sticking-points-1235670826/). Oppenheimer filmi çok iyiymiş yani büyük olacak herhalde. Bunun galasında tüm önemli kişilerin ayrılmış olması önemli. Ama bence böyle şeyler amerikada hep güzel şekilde çözülüyor. Şu anda pazarlık aşamasındadırlar. Nba'de lokavt olur hemen çözülür, 2012 gibi diziler de greve gitmişti çözülmüştü. Böyle şeyleri karşı taraftan koparabildiğini koparmak için uzatıyorlar sanıyorum. Sadece benim tahminim tabi belki çok daha derin şeylerdir.",
      "score": 0,
      "upvotes": 0,
      "downvotes": 0
    },
    {
      "author": "Ondekinecakabilirim",
      "created_time": "August 01, 2023, 03:42:11 PM",
      "body": "Teknolojiye karşı direnmek yobazlık gibi bana kalırsa. Hollywood'da olsanız bile oluyormuş demek ki.  Teknolojinin gelişimin ayak uydurup yeni iş kolları geliştirceklerine. teknoloji sektörümüze girmesin eylemleri yapıyorlar. Bana göre gelişmeyi engelleyen bi eylem bu. At arabası imalatı yapanlar otomobil üreticilerini engellemek istemiştir kesin tarihte. Yüksek hızı hayati riskler taşıyor diyerek eleştirmişlerdir. Tarihte herkes kendini koruma iç güdüsü ile teknolojiye karşı direnmiş. Hollywood da bunu yapıyor bana göre. Ama direnemezler. Çünkü teknoloji her zaman kazanır. Tarihte istisnası olmamıştır pek. Hollywood eylem yapmakla uğraşmasın derim ben. Bu teknolojiye adapte olsun. Değişmeyen tek şeyin değişim olduğuna alışsın.",
      "score": 0,
      "upvotes": 0,
      "downvotes": 0
    },
    {
      "author": "Gencecikmen",
      "created_time": "August 05, 2023, 07:50:25 PM",
      "body": "Başlık biraz yanıltıcı olmuş. Oyuncuların ve senaristlerin karşı oldu şey yapay zeka değil. Grev daha çok telif hakkı ve miras ile alakalı. Kısaca durumu netleştirmek istersek yazarlar diyor ki a dizisini yazdım ise bunun fikri telefi ben de, sen yapay zekaya a dizisine benzer bir şey yaz dediğinde ya da a dizisinin bir bölümünü yaz dediğinde benim fikri mülkümü devam ettirdiği için bana telif vermen gerekiyor diyor. Nasıl bugün bir diziden senarist ayrılsa o diziyi başka bir senarist devam ettirse bile fikir başlangıcını yapan senarist telif alıyorsa aynı şey. Oyuncular konusuna gelince oyunculardan zorla sanatçıların yüzlerini taratıp, oyuncular öldükten sonra da kullanılmak istemesi. Yani büyük şirketlerin oyunculara ve senaristlere insan olarak bakmaması ile alakalı. Yoksa yapay zekaya karşı oldukları bir durum yok.",
      "score": 0,
      "upvotes": 0,
      "downvotes": 0
    },
    {
      "author": "Phoenix Anka",
      "created_time": "August 06, 2023, 06:19:06 AM",
      "body": "Bu konuda pek üzüldüğümü söyleyemem çünkü en azından filmlerde mantık hatası olmaz herhalde  Senaryo yazmak zor bir iş ve bu zor işi en güzeliyle bir yapay zeka yapacaksa neden insanlar senaristlere tonla para ödesinler ki? Hollywood çalışanlarının işi zor artık tabi. Bir yapay zeka tüm işlerini ellerinden almış olacak. Bir de buna tez yazdıranlar olursa düşünemiyorum ortalığı.",
      "score": 0,
      "upvotes": 0,
      "downvotes": 0
    }
  ]
}