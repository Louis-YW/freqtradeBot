{
  "id": "topic_5436907",
  "title": "bobita",
  "author": "bobita",
  "created_time": "January 26, 2023, 04:29:06 PM",
  "content": "Ftx olayından sonra ekosistem \"doğal olarak\" gözünü en büyüğe, yani Binance'e çevirdi ve iyice didiklemeye başladı ama sektörün diğer bir ağır abisi olan Coinbase'in de pek uslu çocuk olmadığı gerçeği kendisini gösterdi, çünkü Coinbase enteresan şeyler yapmaya başladı ve borsa olumsuz gelişmelerle karşı karşıya kaldı.Mesela 10 Ocakta operasyonel yeniden yapılanma nedeniyle işgücünün yüzde 20’sini azaltacağını duyurdu, ki bu ciddi bir oran, bu kadar büyük bir işten çıkartma yapan firmaların prestij kaybı ile ilgili ek yorum yapmaya gerek yoktur sanırım. Ardından yine çok enteresan(!) bir şekilde borsanın eski yöneticisinin kardeşi insider trading nedeniyle 10 ay hapis cezasına çarptırıldı ( https://www.reuters.com/legal/ex-coinbase-managers-brother-sentenced-10-months-insider-trading-case-2023-01-10/ ).Ve şimdi de Hollanda Merkez Bankası De Nederlandsche Bank tarafından finansal hizmet sağlayıcılar için yerel düzenlemelere uymadığı gerekçesiyle 3.6 Milyon dolarlık para cezasına çarptırıldı, banka yetkilileri Coinbase’in Kasım 2020 ile Ağustos 2022 arasındaki dönemde yasalarla uyumlu hareket etmediği gerekçesiyle bu cezayı aldığını ifade ettiler ( https://cointelegraph.com/news/coinbase-fined-by-dutch-central-bank-for-3-6m ). Bu ceza belki rakam olarak çok zarar verecek bir ceza değil ama muz cumhuriyeti olmayan bir ülkenin merkez bankası tarafından bu nedenlerle ceza almak itibar düşürücü bir durum.Bir zamanların prestij platformu Coinbase'i zor günler bekliyor olabilir.",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5436907",
  "comments": [
    {
      "author": "Bthd",
      "created_time": "January 26, 2023, 07:16:58 PM",
      "body": "Coinbase'in kendi açıklamalarına göre ellerinde tuttukları BTC miktarı 2 milyon civarında ve eğer bu sayı gerçekse ekosistem için en büyük tehlike Binance değil Coinbase. 600k civarında BTC Grayscale'den kaynaklanıyor ve Genesis, DCG, GBTC bağlantısı göz önünde tutulduğunda durum can sıkıcı. Coinbase'in portföyünde bulunan bitcoinler genellikle bireysel değil kurumsal yatırımcılara ait. Kurumsal yatırımcılar kendileri bitcoinlerini muhafaza etmek yerine başka kurumsal firmalara güvenmeyi tercih ediyor ve bunun için bizlerin yapabileceği bir şey yok. Sadece kendimizi koruyacak kısıtlı önlemleri alabiliriz.",
      "score": 0,
      "upvotes": 0,
      "downvotes": 0
    },
    {
      "author": "Pierre 2",
      "created_time": "January 27, 2023, 06:51:43 AM",
      "body": "Coinbase konusunda Amerika Birleşik Devletlerince regülasyona tabi olduğu için bana daha bir güvenilir geliyorlardı. Genesis olayını okuduğumda biraz kaygılanarak USDC lerimi elden çıkarıp BUSD ve USDT arasında dağıttım.İşgücü azaltma olayları esasen büyük olaylar değillerdir ama %20 hiç de az bir oran değil. Ciddi finansal sorunlar yaşadıklarını gösteriyor bana kalırsa. Bence başlık bu yüzden dikkate değer. Hani ortada bir şey yokken gereksiz yere kaygılanalım demiyorum ama yarın öbür gün Bitcoin i yeni bir ayıya sürebilecek gelişmeler de oldukça korkutucu yani.",
      "score": 0,
      "upvotes": 0,
      "downvotes": 0
    },
    {
      "author": "bobita",
      "created_time": "January 28, 2023, 03:44:49 PM",
      "body": "Quote from: Bthd on January 26, 2023, 07:16:58 PMCoinbase'in kendi açıklamalarına göre ellerinde tuttukları BTC miktarı 2 milyon civarında ve eğer bu sayı gerçekse ekosistem için en büyük tehlike Binance değil Coinbase. 600k civarında BTC Grayscale'den kaynaklanıyor ve Genesis, DCG, GBTC bağlantısı göz önünde tutulduğunda durum can sıkıcı. Coinbase'in portföyünde bulunan bitcoinler genellikle bireysel değil kurumsal yatırımcılara ait. Kurumsal yatırımcılar kendileri bitcoinlerini muhafaza etmek yerine başka kurumsal firmalara güvenmeyi tercih ediyor ve bunun için bizlerin yapabileceği bir şey yok. Sadece kendimizi koruyacak kısıtlı önlemleri alabiliriz.Teknolojisinden felsefesine kadar merkeziyetsizlik odaklı bir olgunun son tahlilde sahiplik konusunda neredeyse merkezi hale gelmiş olması gerçekten can sıkıcı ama bu konuda yapılabilecek bir şey de yok maalesef. Neyse ki bir de madalyonun öteki yüzü var, piyasada şu anda yaklaşık 19 milyon tane olan bir \"değerin\" 2 milyonu benim elimdeyse (veya kontrolümdeyse) genel anlamda değer kaybetmemesi için elimden geleni yaparım. Genel anlamda dedim çünkü bu gücü elbette kısa dönem kar veya adet arttırmak amacıyla  fiyat manipülasyonu yapıyorlar.",
      "score": 0,
      "upvotes": 0,
      "downvotes": 0
    },
    {
      "author": "meser#",
      "created_time": "January 30, 2023, 09:01:37 PM",
      "body": "Ağacı kesen baltanın sapı kendindendir derler. Kripto piyasasının celladı da bu piyasa da yer alan merkezi birimler ne yazık ki. Er ya da geç piyasaya zararları dokunuyor namussuzların.",
      "score": 0,
      "upvotes": 0,
      "downvotes": 0
    },
    {
      "author": "mandown",
      "created_time": "February 03, 2023, 12:56:11 PM",
      "body": "Kriptoya en büyük zararı bu cex'ler veriyor bunların verdiği zarar kadar kimse zarar veremiyor yakın zamanda bir tanıdığıma anlatmaya çalıştım ancak biriktirmek için cex'ler güvenli gelmiyor ve almaktan vazgeçtiler ben aslında hakta verdim. Borsalarda insanlar birçok yatırımını kaybediyor. Hala cexler bu sorununun önüne geçmek istediğinide sanmıyorum sallıyorum ilk günden beri 1 milyar dolar borsaya girdi dışarı bugün ne kadar çıktı ne kadarlık yatırımın karşışığı var belli değil.",
      "score": 0,
      "upvotes": 0,
      "downvotes": 0
    },
    {
      "author": "meser#",
      "created_time": "February 03, 2023, 01:27:18 PM",
      "body": "Quote from: mandown on February 03, 2023, 12:56:11 PMKriptoya en büyük zararı bu cex'ler veriyor bunların verdiği zarar kadar kimse zarar veremiyor yakın zamanda bir tanıdığıma anlatmaya çalıştım ancak biriktirmek için cex'ler güvenli gelmiyor ve almaktan vazgeçtiler ben aslında hakta verdim. Borsalarda insanlar birçok yatırımını kaybediyor. Hala cexler bu sorununun önüne geçmek istediğinide sanmıyorum sallıyorum ilk günden beri 1 milyar dolar borsaya girdi dışarı bugün ne kadar çıktı ne kadarlık yatırımın karşışığı var belli değil.İnsanımızda ağzı yanmadıkça akillanmama gibi bir durum söz konusu var hocam. Bu sadece kripto ile ilgili değil kasko veya sigorta yaptirmayip ne olacak ki diyip ağzı yanınca gün geçirmeyen o kadar insan gördüm ki. Ayrıca birçok insan bu borsaları karşısında muhatap olarak görüyor yani. Hani çiftlikbank zamanı bir teyzemiz bu kadar insan aptal olamaz diyip bizde yatırım yaptık demişti ya bunun gibi bir çok insan x borsası şu kadar zamandır faal, y borsasınin şu kadar üyesi var deyipburalari kasa niyetine kullanıyor. Ufak yatırımcılar için birsey söylemek dusmeyebilir ( nitekim hangi imkanlara sahip olduklarını bilemeyiz ama yinede ellerinden geleni yapmaları lazım)belki ama büyük yatırımcılar buraları kullanıyorsa saklamak için hiç beklemedikleri zamanda psikolojik desteğe ihtiyaç duyabilirler 😁",
      "score": 0,
      "upvotes": 0,
      "downvotes": 0
    },
    {
      "author": "bobita",
      "created_time": "February 03, 2023, 09:53:34 PM",
      "body": "Yukarıdaki örneklerle Coinbase'i biraz farklı tutmak lazım çünkü işin içinde bir de süre faktörü var. Mesela o süre faktörünü gözardı ederek anlamsız bir güven duyduğum için Ftx borsasında birkaç yüz dolar kaybettim, çünkü son boğanın yıldızıydı, gaza geldim ve çok mazisi olmaması riskini yok saydım. Giden para öyle önemli bir miktar değil ama bu hata yapılmamalıydı.Ama Coinbase'i ele alırsak, Ftx 2019'da kurulmuşken, onların kuruluşu ta 2012, dolayısıyla net bir şekilde güvenen çok sayıda insan var.",
      "score": 0,
      "upvotes": 0,
      "downvotes": 0
    },
    {
      "author": "juniperion",
      "created_time": "February 05, 2023, 02:30:16 PM",
      "body": "DCG grubun çatısı altında Gemini, Genesis ve Grayscale bulunuyor. Bu üç yapı birbirlerine ile alacak-verecek ilişkisi içinde. Gemini, DCG den alacağı parayı alamadığı için şikayet ediyor. Genesis, Ftx te parası battığı için iflas etti. Grayscale'in de Genesis te parası kaldı. Ftx çöküşü olduğunda Grayscale den sakladığı btc lerin olduğu cüzdanı açıklaması istenmişti. Grayscale in BTC lerini Coinbase muhafaza ediyor. Coinbase de güvenlik açığı olur gerekçesi ile açıklamadı. Halbuki böyle birşey yok. Cüzdan açıklamak neden güvenlik açığı oluştursun! Bu durum Grayscale için işlerin yolunda gitmediği, en azından Ftx-Alameda çöküşünün yarattığı domino etkisinin Grayscale i de vurduğunu düşündürüyor. Eğer Grayscale iflas ederse Chapter 11 maddeleri devreye girecek ve kayyum atanacak. Kayyumun ilk yapacağı şey müşterilerin Gbtc lerini nakite çevirmek için teminat gösterilen BTC leri satmak olacak. İşte bu olursa piyasa ciddi kan kaybeder. Diğer yandan DCG için en kıymetli kurum Grayscale. Genesis i gözden çıkardı ama Grayscale ile ciddi para kazanıyor. Bu kadar zaman geçmesine rağmen hala sessizler. Şimdi Coinbase e geri dönersek, eğer o da milletin parası ile başka işler yaptı ve zarar ettiyse Grayscale battığında ilk yapılacak şey, o açıklanmayan cüzdana bakmak olacak. Orada teminat gösterilen Btc ler yoksa bir de Coinbase krizi gerçekleşebilir. ABD borsasında listeli bir şirket olan Coinbase göçerse bu iş çok daha büyük sonuçlar doğurabilir.",
      "score": 0,
      "upvotes": 0,
      "downvotes": 0
    }
  ]
}