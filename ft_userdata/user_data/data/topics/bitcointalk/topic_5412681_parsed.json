{
  "id": "topic_5412681",
  "title": "Silence Scream",
  "author": "Silence Scream",
  "created_time": "September 07, 2022, 06:07:17 AM",
  "content": "Bugün sizlerle Offshore nedir bunu inceleyeceğiz. Offshore zaten adı üstünde kıyıdan uzak demektir. Ekonomide ise biraz daha farklı bir anlamı var : Vergiden uzak…IMF’ye göre ise Offshore “ offshore finans merkezini \"iç ekonomisinin büyüklüğü ve finansı ile uyuşmayan bir ölçekte, yurt dışında yerleşik kişilere finansal hizmetler sağlayan bir ülke veya yasal bölge\" olarak tanımlamaktadır.Offshore Finans Merkezleri :2012 Küresel Finansal Merkezler Endeksi (GFCI), uluslararası finans merkezleri ile ilgili tüm verileri topladıktan sonra dünyanın önde gelen 10 offshore finans merkezini sırasıyla Jersey, Guernsey, Man Adası, Bermuda, British Virgin Adaları, Cayman Adaları, Cebelitarık, Mauritius, Malta ve Bahamalar olarak belirledi.Bir Offshore hesabı açıp, bu ülkelerden birisine yatırırsanız paranız o ülkede güvende sayılır. Çünkü Offshore hesaplar her türlü yasadan bağımsız işler. Tabi vatandaşı olduğunuz ülkeye göre bir takım değişiklikler olabiliyor. Örneğin siz Avrupa ülkesi bir ülkenin vatandaşıysanız (değilseniz @meser’in dijital vatandaşlık konusuna bakabilirsiniz.) genellikle şart aranmadan bir Avrupa birliğindeki bankadan hesap açtırabilirsiniz. Sadece pasaport veya kimlik yeterli olacaktır. Ancak Türkiye vatandaşları bu konuda biraz daha zorlanabiliyor. Örneğin bir Türk banka hesabı açmak isterse minimum yatıracağı tutarın 25 bin € üstü olması bekleniyor. Eğer şirketiniz varsa ve bu şirket ülkesinde işlem yapacaksanız (bu konuda da @meser’in Estonya’da şirket kurmak hakkında yazdıklarından faydalanabilirsiniz.) sorunsuz işlemlerinizi halledersiniz. İnternette bir kaynakta ise en fazla tercih edilen, en iyi Offshore bankaları şöyle listelenmiş :Tabi bu Offshore hesaplar legal değil algısı var. Bunun illegal olmadığına dair söylemler de mevcut. 2021 yılında Pandora belgelerinde sızdırılan bazı hesaplar da oldu ancak neden bilmiyorum internette o sayfaya erişim yapamıyorum. Vergi Cenneti ülkelere gelirsek ;Neden vergi cenneti deniliyor sorusu akıllara geliyor. Bu tip merkezlerde gelir ve vergi oranları düşüktür ve bazen sıfırdır. Yalnızca vergi oranları değil, verginin uygulanacağı matrahın hesaplanması, bu süreçteki istisnaların ve muafiyetlerin de tanımı geniştir. Haliyle az vergi ödenir ve vergi denetimleri de neredeyse yoktur. Etikliği şüpheli olmakla birlikte her şey yasal ve kayıtlıdır. Birçoğu yüzölçümü olarak çok küçük ada olsa da iş hacmi olarak devasa boyuttadır.Türkiye’nin önde gelen holdinglerinin ve ihracat sıralamasında en üstte yer alan çoğu şirketin buralarda hesapları vardır. Vergi cennetlerine aktarılan paraların vergilendirilmesine ilişkin ilgili kanunun, vergi cennetleri tanımına uyan ülke listesinin yayınlanmamasından ötürü uygulanmaması da durumun Türkiye’de ne derece normalleştirildiğini gösterir. Yani Hazine’den özel sektöre sağlanan çok sayıda resmi destek ve teşvike ek olarak bu tip fiili yardımlar da mevcuttur, üstelik kimse de ses çıkarmaz.Bir başka bilgi de şöyle verilmiş :Bu finans merkezlerin bir diğer işlevi ise hesap sahiplerinin varlıklarını kolayca saklamasıdır. 1980 sonrasında sermaye akımlarının serbestleşmesiyle, mülkiyetler bu ülkelere taşınabilmiştir. Örneğin Londra’da satın alınacak bir lüks evin sahibi görünmek istenmezse, söz konusu ev bu merkezlerdeki hesaplardaki parayla satın alınabilir. Londra’daki kayıtlarda merkezi Bermuda’da bulunan bir şirket gösterilir ve bu şirketin asıl sahibi kendisini gizleyebilir. Bu nedenle siyasilerde rüşvet ve ihale yolsuzlukları için sıklıkla bu offshore hesapları kullanılır. Yine daha ağır suçlara dayalı kara para gelirleri de burada kurulan tabela şirketlerinde saklanır, takibi araya konan çok sayıda paravan şirketle zorlaştırılırDaha fazla detayı biliyorsanız bu konu altında paylaşabilirsiniz.Kaynak 1 : https://tr.m.wikipedia.org/wiki/Offshore_finans_merkeziKaynak 2 : https://m.aksam.com.tr/amp/mor-papatya/offshore-nedir/haber-1006721Grafik 2 : https://internationalman.com/articles/how-to-find-the-best-offshore-banks/Kaynak 3 : https://www.diken.com.tr/vergi-cennetleri-hakkinda-kisa-kisa/",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5412681",
  "comments": [
    {
      "author": "Red Pie",
      "created_time": "September 07, 2022, 09:38:13 AM",
      "body": "Hocam güzel bir derleme olmuş elinize sağlık. aklıma hep yat yarışları geliyor offshore deyince ama bankasal, ekonomik olarak bu anlamlara geldiğini bilmiyordum, öğrenmiş olduk. peki vergi almıyorsa bu ülkeler nasıl geçiniyorlar? neden insanlar oraya gidip para yatırıyor sorusunun cevabı belli de, devlet neden bunu teşvik ediyor? ne gibi çıkarı oluyor? oradaki parayı alıp faiziyle mi kazanç sağlıyorlar?",
      "score": 0,
      "upvotes": 0,
      "downvotes": 0
    },
    {
      "author": "Phoenix Anka",
      "created_time": "September 12, 2022, 05:02:37 PM",
      "body": "Bu kadar parası olmayan bizler için bunlar sadece uzaktan takip edilecek gelişmeler. Bu ülkelerde banka hesabını geç, Türkiye’de bile banka hesabı açılacak kadar güvenli kredi kartı harcaması olmayan milyonlarca insan var ülkemizde. Alım gücü desek yerle bir olmuş durumda alım gücü falan hak getire. Bu yüzden bu konular güzel konular ama bize faydası yok.",
      "score": 0,
      "upvotes": 0,
      "downvotes": 0
    },
    {
      "author": "MK-74",
      "created_time": "September 12, 2022, 08:36:43 PM",
      "body": "Bilgi amaçlı güzel bir paylaşım Bu kadar paramız olsun da en son bunları düşünelim, önce para lazım",
      "score": 0,
      "upvotes": 0,
      "downvotes": 0
    },
    {
      "author": "karabiber",
      "created_time": "September 13, 2022, 09:57:32 PM",
      "body": "Offshore, sistemin şeffaflığına vurulan bir darbedir. Kaldı ki şeffaflık ne zaman olmuştu ki. Öncelikle vergi cennetlerine aktarılan paraların vergilendirilmesine ilişkin ilgili kanunun komple değiştirilmesi gerekir ve bunun önüne ancak kanun ile geçilir. Kanundaki boşluklardan faydalanarak para sahipleri istediği gibi at koşturabiliyor. Baronların, siyasilerin faydalandığı bir sistemin de düzeleceğine inanmak saflıktır.",
      "score": 0,
      "upvotes": 0,
      "downvotes": 0
    },
    {
      "author": "onurgozupek",
      "created_time": "September 14, 2022, 05:46:47 AM",
      "body": "Vergi cennetine aktarılan paraların vergilendirilmesi mi? 😀 Vergi cenneti ülkelere \"ya benim canım sıkılıdı şurdan 300 doları maltaya göndereyim\" diyerek para gönderemiyorsunuz ki. (Kaldı ki, Türk vatandaşının şu an herhangi bir ülkeye döviz göndermesi deveye hendek atlatmaktan zor)Şirket kuracaksınız, fatura keseceksiniz, faturanın karşılığı ödeme yapacaksınız vs. vs. bir sürü prosedür var. Ayrıca, vergi cenneti olarak tanımlanan ülkelerin çoğunda vergi avantajından faydalanmanın temel kuralı parayı çekmemek. Yani sen buradan 100bin doları Malta'ya gönderince paranın tamamı senin cebine kar kalmıyor.O parayı bankadan çekmeye kalktığında ortalama %20 oranında vergilendiriliyorsun. Burada TL olarak ödeyeceğin vergilerden kaçayım derken orada döviz olarak %20 vergi ödüyorsun.Offshore ve vergi muafiyetli",
      "score": 0,
      "upvotes": 0,
      "downvotes": 0
    },
    {
      "author": "kriminall",
      "created_time": "September 14, 2022, 05:42:00 PM",
      "body": "Quote from: onurgozupek on September 14, 2022, 05:46:47 AMVergi cennetine aktarılan paraların vergilendirilmesi mi? 😀 Vergi cenneti ülkelere \"ya benim canım sıkılıdı şurdan 300 doları maltaya göndereyim\" diyerek para gönderemiyorsunuz ki. (Kaldı ki, Türk vatandaşının şu an herhangi bir ülkeye döviz göndermesi deveye hendek atlatmaktan zor)Şirket kuracaksınız, fatura keseceksiniz, faturanın karşılığı ödeme yapacaksınız vs. vs. bir sürü prosedür var. Ayrıca, vergi cenneti olarak tanımlanan ülkelerin çoğunda vergi avantajından faydalanmanın temel kuralı parayı çekmemek. Yani sen buradan 100bin doları Malta'ya gönderince paranın tamamı senin cebine kar kalmıyor.O parayı bankadan çekmeye kalktığında ortalama %20 oranında vergilendiriliyorsun. Burada TL olarak ödeyeceğin vergilerden kaçayım derken orada döviz olarak %20 vergi ödüyorsun.Offshore ve vergi muafiyetliBu saydıkların yüzünden galiba paravan şirketler üzerinden böyle ülkelere milyon dolarlar akıtıyorlar, gerçek şirketler üzerinden böyle transferler yapmaktan çekiniyorlar, tabii bu ülkelerde de belirli vade şarttır muhtemelen, o vadeden önce çektirmiyorlardır, tek güzel yanı anonim olması, offshore şirketler üzerinden bir şeyler alırken kimin aldığının gizli kalması,",
      "score": 0,
      "upvotes": 0,
      "downvotes": 0
    },
    {
      "author": "Gencecikmen",
      "created_time": "December 13, 2022, 02:51:09 PM",
      "body": "İlk önce bu güzel post için teşekkürler. Gözümüzden kaçmış, oysa ki hem çok faydalı hem de çok bilgilendirici bir post olmuş. Man adaları ve Almanya'da ki bankaya aktarılan paralar üzerine bu konuları duymuştuk. Zenginlerin ama çalarak çırparak zengin olanların veya kara para aklayan illegal kişiler için yaratılmamış olsa da şu an için onlar tarafından bol bol kullanıldığını düşündüğüm para olayları. Yoksa anonimlik iyidir.",
      "score": 0,
      "upvotes": 0,
      "downvotes": 0
    }
  ]
}