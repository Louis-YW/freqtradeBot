{
  "id": "topic_5454485",
  "title": "GazetaBitcoin",
  "author": "GazetaBitcoin",
  "created_time": "May 30, 2023, 07:44:47 AMLast edit: February 06, 2024, 08:03:18 AM by GazetaBitcoin",
  "content": "Autor: 1miauTopic original: Bitcoin vs. Altcoins – projected MarketcapDin punct de vedere speculativ este esențial să înțelegem cum să analizăm capitalizarea de piață a criptomonedelor. Si asta deoarece capitalizarea curentă de piață va reflecta doar parțial dacă o criptomonedă poate păstra valoare pe termen lung.Atenție! Capitalizările de piață actuale sunt înșelătoare, mai ales când este vorba de monede lipsite de valoare.Capitalizarea de piață curentă vs. Capitalizarea de piață proiectatăCând luăm în considerare capitalizarea de piață trebuie să facem o distincție între capitalizarea curentă de piață și cea proiectată. Capitalizarea curentă de piață include doar monedele intrate până atunci în circulație. Inflația potențială generată de monedele emise ulterior nu este luată în considerare în acest caz. Foarte important de știut: Cantitatea aflată în circulație: Se referă la monedele aflate în prezent în circulație (incluzând și monedele inaccessible, cum ar fi cele cu chei private pierdute etc.).Cantitatea totală de monede: Numărul tuturor monedelor existente, incluzând și monedele care există dar sunt blocate de dezvoltatori (cum este cazul XRP) sau monedele care nu au fost încă minerite. Monedele arse nu fac parte din această categorie, întrucât acestea nu mai există. Cantitatea maximă de monede: Numărul final de monede care pot exista (prin cod). Pentru unele monede cantitatea totală și cea maximă sunt identice. Cantitatea infinită: Unele monede nu au o cantitate limitată și vor fi emise constant. Pentru astfel de monede trebuie să analizăm bine câte vor fi în circulație la un moment dat, deoarece ele prezintă riscul unei INFLAȚII MASIVE.  Țineți minte data când se furnizează o capitalizare de piață, deoarece este foarte înșelătoare, ea prezentând doar o situație temporară a monedelor aflate în circulație și, posibil, multe alte monede vor exista în viitor.Este mai fezabil să considerăm o capitalizare de piață ajustată, unde vom alege mereu un moment din viitor și putem vedea cum arată cantitatea aflată în circulație și capitalizarea de piață din acel moment. = > Capitalizare de piață ajustată = alegerea unui moment din viitor (de pildă, anul 2050) și compararea între două sau ami multe monede a modului în care vor arăta cantitatea proiectată care se va afla în circulație și capitalizarea de piață care va rezulta de aici.  Examplu: Bitcoin De pildă, se știe că Bitcoin va avea aproximativ 20.980,000 monedele în circulație în 2050 și, la prețul actual de 20.000$, ar rezulta o capitalizare de piață ajustată de aproximativ 420.000.000.000$. Comparând cu starea curentă a capitalizării de piață, de cca. 382.800.000.000$ (preț calculat pentru 19.140.000 BTC), ar rezulta o diferență de sub 10 procente. Cu cât valoarea este mai apropiată de 0, cu atât moneda poate stoca valoare mai bine. Practic, toți ceilalți competitori ai Bitcoin au valori semnificativ mai mari în acest caz. Exemplu: Polkadot Polkadot este considerată o criptomonedă alternativă cu inflație mare, bazată pe nPoS (ceea ce este, practic, dPoS). Conform surselor curente, inflația Polkadot este de cca. 10% pe an, în funcție de cantiatea de Polkadot deținută de utilizatori. Dar, în mod normal, este în jurul valorii anuale de 10%. În plus, excesul de Polkadot determinat de inflație poate circula înapoi către buzunarele fondatorilor monedei, la fel cum se întâmplă și cu monedele Polkadot confiscate, dezvoltatorii putându-se folosi de aceste monede sau putând să le ardă.Totuși, există puține surse referitoare la inflația Polkadot, în condițiile în care declarațiile oficiale ale Polkadot sunt limitate la primul an sau cei de la Polkadot chiar au șters complet sursele anterioare existente, precum au făcut aici: https://w3f-research.readthedocs.io/en/latest/polkadot/economics/1-token-economics.html#inflation-model.Pagina nu mai există.  Iar aceasta reprezintă un foarte mare semnal de alarmă!!! Unele informații mai sunt disponibile doar pe alte site-uri, care au analizat documentele Polkadot când acestea mai existau, cum ar fi aici: https://www.coinbase.com/de/cloud/discover/solutions/polkadot-token-economics.În prezent, Polkadot are o cantitate aflată în circulație de aproximativ 1.150.000.000 monedel, la un preț de 7,36$ per monedă, ceea ce presupune o capitalizare de piață de aproximativ 8.464.000,000$.Luând în calcul inflația anuală de 10%, numărul monedelor Polkadot ar urma să crească cu cca. 16.500.000.000 monede până în 2050, un număr de 12 ori mai mare decât cantitatea din prezent.La prețul actual de 7,36$ pentru o monedă, am ajunge la o capitalizare de piață ajustată de aproximativ 120.000.000.000$, ceea ce ar fi un procent îngrijorător de 1400% față de capitalizarea de piață actuală. Să ne reamintim: Bitcoin este la sub 10%.Oricine are cunoștințe despre piață poate concluziona că prețul Polkadot va scădea masiv până în 2050. Considerând aceeași capitalizare de piață din 2020 în comparație cu 2050, prețul pe unitate va scădea de la 7,36$ astăzi la 0,51$ (!) în 2050.Concluzie: Polkadot este o monedă lipsită de valoare, lovită de inflație, și mari cantități de monede care vor intra în circulație în viitor vor ajunge la cei care vor deține sume mari de monede... Prețul unei monede Polkadot va scădea drastic, dacă ne uităm la capitalizarea de piață ajustată a Polkadot (cum ar fi, de exemplu, în anul 2050). SumarLa final, putem spune că, în cazul monedelor solide precum Bitcoin, capitalizarea actuală de piață și cea ajustată sunt foarte apropiate. Pentru monedele inflaționare lipsite de valoare, capitalizarea curentă de piață și cea ajustată sunt foarte diferite.Predictibilitatea capitalizărilor de piață proiectatePredictibilitatea capitalizării de piață ajustate ne spune dacă este posibil să aflăm care va fi în viitor cantitatea de monedă aflată în circulație. Pentru a putea face această analiză vom avea nevoie de numărul monedelor.Dacă această cantitate aflată în circulație a unei criptomonede nu poate fi prezisă bine nici măcar în următorii 20 de ani, atunci aceasta poate fi considerată a fi periculoasă sau impredictibilă, ceea ce reprezintă un motiv important pentru a o evita. Iar dezvoltatorii acestui tip de monede știu deja de ce nu dezvăluie această informație importantă. Daca nu există predictibilitate pentru capitalizarea de piață ajustată este ca și cum ai cumpăra gaura de la covrig.Lecția acestui articol: analizarea evoluției pe termen lung a unei criptomonede, privită din perspectiva capacității de stocare a valorii – prin evaluarea capitalizării de piață – și dacă moneda respectivă poate rivaliza cu liderul de piață Bitcoin.",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5454485",
  "comments": [
    {
      "author": "GazetaBitcoin",
      "created_time": "May 30, 2023, 07:45:08 AM",
      "body": "Am bucuria de a vă prezenta în limba română topicul “Bitcoin vs. criptomonede alternative – capitalizarea de piață proiectată”, scris de 1miau la data de 5 noiembrie 2022. 1miau este un personaj remarcabil al forumului, implicat in diverse acțiuni de a promova Bitcoin și de a-i ajuta pe toți ceilalți membri, dar și un organizator recunoscut de tombole cu premii în BTC. Printre cele mai importante eseuri ale lui 1miau se numără, pe lângă acest topic, și \"Listă de statistici interesante legate de Bitcoin”, “De ce oamenii ar trebui să utilizeze adrese SegWit”, “ Statistici ale BitcoinTalk”, “De ce procesul KYC este unul deosebit de periculos – și inutil”, “[GHID] Cum îți creezi o adresă Bitcoin personalizată (vanitygen) – pas cu pas”, “Evitarea plății unor comisioane BTC prea mari – ghid pas cu pas (Electrum)”, “MLM – o periculoasă strategie de marketing”, sau “Este diversificarea monedelor un sfat bun pentru începători?”.",
      "score": 0,
      "upvotes": 0,
      "downvotes": 0
    },
    {
      "author": "1miau",
      "created_time": "May 31, 2023, 01:23:04 AM",
      "body": "Mă bucur foarte mult pentru că GazetaBitcoin a adus acest articol în atenția utilizatorilor români ai forumului. Multe criptomonede alternative ascund în mod fraudulos datele metrice, încercând să-și ascundă inflația masivă, fapt ce va aduce tuturor prejudicii, mai puțin celor care dețin cantități mari de monede. Nu este nicio surpriză aici, când vorbim de cei care dețin cantități enorme de monede ar trebui să fie clar pentru oricine că ne referim la dezvoltatori, care își încep stocurile din monedele pre-minerite.  Putem vedea foarte clar cum monedele alternative lipsite de valoare încearcă să-și mascheze inflația uriașă: prin ștergerea documentelor oficiale și originale, insă chiar și aceste documente oficiale și originale erau o nebuloasă totală.Adoptarea unei politici neclare este o tactică obișnuită pentru monedele lipsite de valoare și știm că inclusiv în cazul Ethereum luarea deciziilor este centralizată. “Bomba de dificultate” a fost amânată de mai multe ori. Acum Ethereum își face publicitate că a devenit deflaționar (daca sunt arse suficiente comisioane), însă este greu de estimat câte comisioane vor fi arse. Totuși, putem considera că Ethereum are mai multă raritate decât Polkadot, în cazul ultimeia fiind emise cu 10% mai multe monede în fiecare an.Lipsa de predictibilitate este în special dezavuată de investitorii mari.Iar noi, care suntem investitori mici, avem multe motive să respingem monedele înșelătoare, impredictibile și inflaționare, precum Polkadot. Aducând inflația în discuție și atrăgând atenția asupra importanței inflației reprezintă un aspect cheie atunci când căutăm o monedă bună - precum Bitcoin.",
      "score": 0,
      "upvotes": 0,
      "downvotes": 0
    }
  ]
}