{
  "id": "topic_5422168",
  "title": "Silence Scream",
  "author": "Silence Scream",
  "created_time": "November 19, 2022, 07:03:39 AM",
  "content": "Gelişen dünyada bir çok şey değişir. Genellikle pozitif yönde olan bu değişimi gözlerimizle görüyoruz. Geçmişteki kullanılan teknolojilerin günümüzde ne kadar basit kaldığını yaşayarak deneyimleyen aslında “şanslı” nesiliz. Aklıma gelen ilk örnek konsol meraklılarının daha çok anlayacağı dilden olacak. PlayStation 1 teknolojisi ile bugün ki PS5 teknolojisi, grafikleri, oyun motoru arasındaki devasa uçurumu düşünebilirsiniz. Teknoloji gelişiyor ve bu her alanda böyle devam ediyor.Söz konusu teknoloji olunca bu alanların babalarından birisi olan internetin de gelişiminden bahsetmek gerekiyor. Türkiye’de fazla duymasak da Dünya Ekonomik Forumu gibi önemli mecralarda bahsedilen bir konudan bahsetmek istiyorum : Web 3.0.İnternet, dünyadaki diğer her unsur gibi gelişerek evrimleşmeye devam ediyor. İlk ortaya çıkan internet, Web 1.0 olarak tanımlanıyor. Web 1.0 daha statik, temel diye nitelendirebileceğimiz bağlantılar ve ana sayfalardan oluşan bir yapıydı.Onu Web 2.0 takip etti. Web 2.0 ile kullanıcılar kendi içeriklerini oluşturabilecek biraz daha aktif rol alabilecek bir yapıyla tanıştı. Burada kültür evrimleşmesi başladı diyebiliriz. Aslında hala Web 2.0 kullanımındayız ve tam olarak 3.0’a geçiş yapma aşaması adımlarını takip ediyoruz. Web 3.0 ise Blockchain ile tamamen bağımsız ve kullanıcıların özgür olacağı bir internet vaat ediyor. Bu teknolojiyi 2014 yılında Ethereum’un ortaklarından Gavin Wood ilk olarak dillendirdi. Hala Web 3.0 üzerinde çalışmalar devam ettiği için yüzde 100 şudur diye bir açıklama yapmak doğru değil. Ancak yapmak istediğini şöyle açıklayabiliriz. Web 2.0 ile internetin temelini çevirimiçi sosyal şirketlerden alıp, biz kullanıcıların eline vermek ve bağımsız bir internet oluşturmak. Bu amaç gerçekleştiğinde işte o zaman İnternetin gerçek sahipleri biz kullanıcılar olacağız.Merkeziyetsizlik için de büyük bir adım olan Web 3.0 gelişimi devam eden büyük bir teknoloji. Tam olarak işlevsel olduğunda ise bunda aktif rol alıp, temel olacak NFT ve diğer kripto para birimlerinin de var olması planlanıyor. Bu aşamada erkenden geleceğe etki etmesi ve sağlam temellere haiz bazı Web 3.0 projelerini erkenden takip etmek bizim yararımıza olabilir. Web 3.0 açık bir şekilde kaynak kodları olup, topluluk tarafından sürekli gelişime açık şekilde ilerletilmesi hesap edilen bir proje. Web 3.0 bununla birlikte merkeziyetsizlik üzerine kuruludur. Merkezi kontrol eden bir mekanizma bulunmayacak, böyle olunca da günümüz dünyasında çok önemli bir adım olacak.  Bizi ilgilendiren bir diğer önemli unsuru ise tokenizasyon. Hani az önce bahsetmiştik ya token ve NFT’ler ile farklı bir konsept. İşte burada istenilmesi halinde bir sanat eseri veya başka bir materyal satışa sunularak binlerce kişiye token olarak satılıp farklı sahipleri olmasını da düşünüyor. Düşünsenize Mona Lisa tablosunun 100 bin sahibi olduğunu. Sanat eserinden daha çok kamu malı statüsüne bile geçebilir. Tabi burada Metaverse gibi sanat eserinin sahip olduğunuz kısmını satışa sunabilir, farklı alanlarını satın alabilirsiniz. Muhtemelen buralara reklam alacak şirketler de türeyecektir. Mona Lisa tablosundan devam edersek gözlerinde bir global marka reklamı çok ilginç olabilir   Başka bir yeniliği de oyun sektöründe yapması planlanıyor. Burada da dünyanın en çok kullanılan sektörlerinden olan oyun sektöründe topluluk oylarıyla farklı yönlere evrilen oyunları göreceğimizi, oyun içerisinde satılan ve tamamen sahibine ait olan NFT parçaları ile takaslar yapabileceğiniz, oyunların kullanıcılarına para kazandıracağı yeni bir sistemi düşünüyorlar. Yararlanılan kaynaklar :https://www.graphic.com.gh/tech-news/what-is-web-3-0.htmlhttps://www.donanimhaber.com/amp/web-3-0-nedir-ozellikleri-neler--150804https://101akademi.com/2021/12/web-3-0-nedir-monarsiden-demokrasiye-giden-yol/",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5422168",
  "comments": [
    {
      "author": "wolwoo",
      "created_time": "November 24, 2022, 09:51:17 PM",
      "body": "güzel bir paylaşım elinize sağlık her yerde görüyoruz ama anca token satıyorlar",
      "score": 0,
      "upvotes": 0,
      "downvotes": 0
    },
    {
      "author": "Phoenix Anka",
      "created_time": "November 25, 2022, 03:51:21 PM",
      "body": "Hocam hep görüyordum ancak fazla bilgim yoktu. Hala aslında fazla bilgim yok. İnternetin yeni nesili işte. Muhtemelen Blockchain ağıyla entegre çalışacak ve siteler oyunlar buna göre şekillenecek anladığım kadarıyla. Yine de araştırmışsınız sağolun.",
      "score": 0,
      "upvotes": 0,
      "downvotes": 0
    },
    {
      "author": "flipme",
      "created_time": "November 30, 2022, 10:30:53 PM",
      "body": "Bitcointalk'ın web 3.0 teknolojisi ile şekillenmesini ve tamamen merkeziyetsiz bir foruma dönüşmesini isterdim. Çıkar ve güç gruplarının yerine bireyin ön planda olduğu dinamik bir topluluk oluşturmak da ancak bu teknoloji vasıtasıyla gerçek olabilir. Forumun mevcut hali de fena değil aslında ama güncel teknolojik gelişmeleri ve blockchain'in ruhunu yansıtan değişimleri burada görmek sanırım yalnızca beni mutlu etmezdi.Forumlar ve Facebook öncülüğünde başlayan sosyal medya platformları günün birinde yerlerini web 3.0 platformlara bırakacak. Bu değişime ne kadar yakından şahitlik edebilirim bilmiyorum ancak web 1.0 deneyimi ile bugünü kıyasladığımda bu değişimin bir gün mutlaka kaçınılmaz olarak gerçekleşeceğini düşünüyorum.",
      "score": 0,
      "upvotes": 0,
      "downvotes": 0
    },
    {
      "author": "Ondekinecakabilirim",
      "created_time": "December 06, 2022, 06:20:44 PM",
      "body": "Sosyal medyada özgürlükçü bi düşünce yapısı yok. Kocaman dediğimiz firmalar hesaplarımızı kapatabiliyor aniden. Örneğin Trump bana göre hoş biri değil. Ama hesabının kapatılması da hoş değildi. Söylediklerinden hoşlanmadığımız için onun susturulmasını desteklemek de doğru değil bana göre. Özgürlükçü olduğunu iddia eden sosyal medya platformları hesapları gerekçesiz kapatabiliyor yönetim onların elinde olduğunda. Web 3.0 Blockchain teknolojisiyle engelleyebilir bu kötücül düzeni. Merkeziyetsiz bi düzende hesaplarımız kapanmadan düşüncelerimizi yazabiliriz. Yasalar, yasaklar olmadan. Hür ve özgür bi biçimde. Ben teknolojiyi bu yüzden çok seviyorum. Hayatımıza hep kolaylık katmış çağlar boyunca. Teknolojinin yarattığı bi dünya da kolaylıkların çok olduğu bi dünya olur bana göre. Yaşanabilir, sürdürülebilir hoş bir dünya. Hoş geldin hayatımıza Web 3.0.",
      "score": 0,
      "upvotes": 0,
      "downvotes": 0
    },
    {
      "author": "kriminall",
      "created_time": "December 08, 2022, 07:44:29 AM",
      "body": "Quote from: Ondekinecakabilirim on December 06, 2022, 06:20:44 PMSosyal medyada özgürlükçü bi düşünce yapısı yok. Kocaman dediğimiz firmalar hesaplarımızı kapatabiliyor aniden. Örneğin Trump bana göre hoş biri değil. Ama hesabının kapatılması da hoş değildi. Söylediklerinden hoşlanmadığımız için onun susturulmasını desteklemek de doğru değil bana göre. Özgürlükçü olduğunu iddia eden sosyal medya platformları hesapları gerekçesiz kapatabiliyor yönetim onların elinde olduğunda. Web 3.0 Blockchain teknolojisiyle engelleyebilir bu kötücül düzeni. Merkeziyetsiz bi düzende hesaplarımız kapanmadan düşüncelerimizi yazabiliriz. Yasalar, yasaklar olmadan. Hür ve özgür bi biçimde. Ben teknolojiyi bu yüzden çok seviyorum. Hayatımıza hep kolaylık katmış çağlar boyunca. Teknolojinin yarattığı bi dünya da kolaylıkların çok olduğu bi dünya olur bana göre. Yaşanabilir, sürdürülebilir hoş bir dünya. Hoş geldin hayatımıza Web 3.0.Eğer bu bahsettiklerinizi yapabilirlerse web 3.0 asrın projesi olur bence, çünkü dediğiniz  gibi internette bir yerde merkeziyetçi yapıda, merkez ne isterse o oluyor, bugün ülkeler bunu bildiği için merkezlere denetleme mekanizması ve cezalar getiriyor, ancak web 3.0 tam özgürlükçü bir internet sunarsa doğru bilgiye erişim de biraz daha kolay olacak, elinde sopalı birileri olmayacak,",
      "score": 0,
      "upvotes": 0,
      "downvotes": 0
    }
  ]
}