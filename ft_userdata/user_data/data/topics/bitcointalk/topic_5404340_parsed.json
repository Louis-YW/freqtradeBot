{
  "id": "topic_5404340",
  "title": "mandown",
  "author": "mandown",
  "created_time": "June 28, 2022, 09:29:40 AM",
  "content": "QuoteTÜRK-İŞ Araştırmasının 2022 Haziran ayı sonucuna göre; dört kişilik bir ailenin sağlıklı, dengeli ve yeterli beslenebilmesi için yapması gereken aylık gıda harcaması tutarı (açlık sınırı) 6.391,17 TL’ye, gıda harcaması ile giyim, konut (kira, elektrik, su, yakıt), ulaşım, eğitim, sağlık ve benzeri ihtiyaçlar için yapılması zorunlu diğer aylık harcamalarının toplam tutarı (yoksulluk sınırı) 20.818,14 TL’ye çıktı. Bir önceki ay açlık sınırı 6.017,85, yoksulluk sınırı 19.602,14 TL seviyesinde bulunuyordu.https://www.dunya.com/ekonomi/turk-is-aclik-siniri-6391-lira-haberi-662226Rakamlar yalan söylemez ekonominin içinden geçildi.",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5404340",
  "comments": [
    {
      "author": "RaltcoinsB",
      "created_time": "June 28, 2022, 12:24:44 PM",
      "body": "Açlık sınırının zaten altında yaşatıyorlardı Türk iş açıklaması da bunu doğrular nitelikte olmuş sadece beslenmek için bile 6300 lira gerekiyor asgari ücret 4250 lira açlık sınırının yarısının altında yaşıyoruz daha yeni artış olacak yine açlık sınırının altını marifet olarak görüyoruz ne yazık ki",
      "score": 0,
      "upvotes": 0,
      "downvotes": 0
    },
    {
      "author": "Phoenix Anka",
      "created_time": "June 28, 2022, 06:44:31 PM",
      "body": "Ekonominin daha çok içinden geçildi hocam. Bana kalırsa bu rakamlar gerçek rakamların da altında. Aylık 4 kişilik bir ailenin et, süt, protein ihtiyaçları için kilosu 200 lira olan etten bir ayda 5 kilo alsa zaten tek başına 1000 lira yapar. Açlık sınırı daha da yukarıda. Artık çocukların cebine harçlık diye 50-100 lira koymak zorunda olduk. Geçinme sınırı çok yüksek.",
      "score": 0,
      "upvotes": 0,
      "downvotes": 0
    },
    {
      "author": "mandown",
      "created_time": "November 30, 2022, 10:32:41 AM",
      "body": "Açtığım konuları güncel tutmayı seven biriyimdir. Bundan 4-5 yıl önce türkiyede bir çok ilçede 100.000 tl altına ev alınabiliyordu şuan ise yoksulluk sınırı 25k olmuş durumda. Eflasyonun geldiği noktaya bak abi. QuoteAçlık Sınırı: 7.785 TLYoksulluk Sınırı: 25.365 TLBekar Bir Çalışanın Yaşama Maliyeti: 10.171 TLhttps://twitter.com/pusholder/status/1597880614153166849",
      "score": 0,
      "upvotes": 0,
      "downvotes": 0
    },
    {
      "author": "wolwoo",
      "created_time": "November 30, 2022, 03:03:18 PM",
      "body": "Quote from: mandown on November 30, 2022, 10:32:41 AMAçtığım konuları güncel tutmayı seven biriyimdir. Bundan 4-5 yıl önce türkiyede bir çok ilçede 100.000 tl altına ev alınabiliyordu şuan ise yoksulluk sınırı 25k olmuş durumda. Eflasyonun geldiği noktaya bak abi. QuoteAçlık Sınırı: 7.785 TLYoksulluk Sınırı: 25.365 TLBekar Bir Çalışanın Yaşama Maliyeti: 10.171 TLhttps://twitter.com/pusholder/status/1597880614153166849yoksulluk için 25k normal bir rakam ama 7700 açlık sınırı için düşük en az 10k olmalı bence",
      "score": 0,
      "upvotes": 0,
      "downvotes": 0
    },
    {
      "author": "LGD2Business",
      "created_time": "November 30, 2022, 03:20:37 PM",
      "body": "Doksanlarda hiperenflasyon vardı şimdi yeniden o dönemlere döndük. Aradaki tek fark şu anda daha kötü durumdayız toplumsal bir çöküş yaşandı. Bu yaşanan yıkımın onarımı belki de yıllarca mümkün olmayacak. Çok değil 4 sene önceki yaşam standardı ile şu anki arasında kat kat fark var. Aynen söylediğiniz gibi o zamanlar alınan ev parasına şu anda 4 ay ancak geçinilebiliyor. Parasını bu dönemde Türk Lirasında tutan herkes inanılmaz fakirleşti. Bu açıklanan rakamların seneye çok daha yüksek olacağını hepimiz biliyoruz. Bu ülkede yaşamak her geçen gün daha zor hale geliyor.",
      "score": 0,
      "upvotes": 0,
      "downvotes": 0
    },
    {
      "author": "Phoenix Anka",
      "created_time": "November 30, 2022, 05:27:02 PM",
      "body": "Quote from: mandown on November 30, 2022, 10:32:41 AMAçtığım konuları güncel tutmayı seven biriyimdir. Bundan 4-5 yıl önce türkiyede bir çok ilçede 100.000 tl altına ev alınabiliyordu şuan ise yoksulluk sınırı 25k olmuş durumda. Eflasyonun geldiği noktaya bak abi. QuoteAçlık Sınırı: 7.785 TLYoksulluk Sınırı: 25.365 TLBekar Bir Çalışanın Yaşama Maliyeti: 10.171 TLhttps://twitter.com/pusholder/status/1597880614153166849Bekar çalışanın yaşama maliyeti hesaplanırken neler dikkate alındı acaba. Çok ironik değil mi masrafı 10 bin liradan fazla olan birisinin aldığı maaşın 5500 lira olması. Yoksulluk sınırına bakarsak hepimiz yoksuluz. Beyaz yakalılar dışında 25 bin lira üstü maaş alan fazla insan ve iş kolu yoktur bana kalırsa.",
      "score": 0,
      "upvotes": 0,
      "downvotes": 0
    },
    {
      "author": "Distraction",
      "created_time": "November 30, 2022, 09:12:31 PM",
      "body": "Erdoğan yeni yılda enflasyonun ciddi oranda düşeceğine işaret etse de bana gerçekçi bir hedef gibi gelmedi. Çünkü şu ana kadar enflasyonun düşmesine yönelik doğru adımlar atıldığına ne yazık ki şahit olmadık. Belki de göstermelik olarak bir miktar geriler diyeceğim ama bence sadece enflasyonun artış hızı düşer bir süreliğine. Doları bir şekilde bir süredir aynı seviyelerde tutabildiler. Fakat enflasyon durdurulamazsa yine değişen bir şey olmayacak.Kısacası ben bu açlık, yoksulluk sınırlarının yakın gelecekte gerileyeceğini sanmıyorum ama yanılmayı da çok isterim tabi ki. Çünkü insanlar artık hayat pahalılığına isyan etmekten bıktı.",
      "score": 0,
      "upvotes": 0,
      "downvotes": 0
    },
    {
      "author": "Pierre 2",
      "created_time": "December 01, 2022, 04:29:49 AM",
      "body": "Cidden 2019 hatta 2020 nin başları ile günümüz arasında yıl olarak o kadar büyük fark olmamasına rağmen enflasyon uçuruma döndü. 10/15 yılda yaşayacağımız enflasyonu 1-2 senede apar topar yaşadık. Bunun sonu da yok hani enflasyon 2023 te bile %50 falan olur diyorlar daha ne kadar karın ağrısı çekmek zorundayız anlamıyorum. Kimseyi yönlendirme düşüncem yok ama şu saatten sonra sandığa gidenin 10 kere düşünmesi gerekiyor.",
      "score": 0,
      "upvotes": 0,
      "downvotes": 0
    },
    {
      "author": "Bthd",
      "created_time": "December 01, 2022, 08:22:31 PM",
      "body": "Şu an gerçekleştirilen ekonomik hamlelerin hiç birisi enflasyonu yada önümüzdeki yıllarda olabilecek ekonomik buhranları önlemeye yönelik değil. Bütün hamleler haziran ayına kadar gerçekleşecek olan başkanlık seçimine yönelik. Enflasyonun yüksek olmasından şikayetçi olduğumuz günleri muhtemelen mumla aramaya başlayacağız. Merkez bankaları bağımsız karar alma yetkisini kaybettiğinde olabilecek tek şey oluyor. Günü kurtarmak amaçlı kısa vadeli planlar, sadece gergin yayı daha fazla geriyorlar.Ev, arsa gibi görece olarak enflasyon karşısında ezilmeyeceği düşünülen varlıkların fiyatlarının her gün artmasının sebeplerinden birisi de insanların daha sonra değeri daha fazla eriyebilecek fiat paralarla alamayacağını bilmesi. Evler olması gereken fiyattan çok daha yüksek fiyatlarla işlem görüyor. İstanbulda sıradan bir apartman dairesi alabileceğiniz parayla avrupa ve hatta ABD'nin çoğu bölgesinde müstakil ev sahibi olunabiliyor. Nitelikli bir üniversiteden mezun nitelikli bir genç şanslı ise, bağlantıları güçlü ise 10.000 TL civarında bir maaş ile iş hayatına giriş yapabiliyor. Boşverelim İstanbul'u sıradan ilçelerde maaşının %40 civarını kira bedeli olarak ödemek zorunda ve ısınma, elektrik gibi giderlerin bile yüksek olduğunu düşündüğünüzde toplumun geneline göre iyi olan maaşıyla bile kendini geliştirecek fırsatlara erişmesi çok zor. Sadece hayatta kalmak için çalışmak zorunda olduğu sürece kendisini geliştiremez. Ekonomisi kötü ülkelerin gelişime başlayacağı eğitim ayağı bile sıkıntılı. Gerçekten bir şeyler değişmediği sürece uzun süre daha insanlar kolay yaşam süremeyecek.",
      "score": 0,
      "upvotes": 0,
      "downvotes": 0
    },
    {
      "author": "xzone",
      "created_time": "December 03, 2022, 08:13:58 PM",
      "body": "Quote from: Pierre 2 on December 01, 2022, 04:29:49 AMCidden 2019 hatta 2020 nin başları ile günümüz arasında yıl olarak o kadar büyük fark olmamasına rağmen enflasyon uçuruma döndü. 10/15 yılda yaşayacağımız enflasyonu 1-2 senede apar topar yaşadık. Bunun sonu da yok hani enflasyon 2023 te bile %50 falan olur diyorlar daha ne kadar karın ağrısı çekmek zorundayız anlamıyorum. Kimseyi yönlendirme düşüncem yok ama şu saatten sonra sandığa gidenin 10 kere düşünmesi gerekiyor.Sandığa giderken herkesin ekonomiyi düşüneceğine eminim, ama bu düşünceleri oy atarken ne kadar etkili olacak bilmiyorum. Bizde öyle bir düzen var ki ne kadar küfür etsen de ne kadar desteklemesen de yapılan işleri, oy verme zamanı gelince sanki bir alternatif yokmuş gibi kendi cellatlarına oy veriyorlar. Bu durum böyle devam edecek ve belki de ekonomi daha büyük bir buhrana girecek, işin en kötü yanı da bu.Yoksulluk sınırının altında maaş olmaması gerekiyorken değil yoksulluk sınırı, açlık sınırının bile altında maaş alıyor ülkenin büyük bir kısmı",
      "score": 0,
      "upvotes": 0,
      "downvotes": 0
    },
    {
      "author": "Gencecikmen",
      "created_time": "December 03, 2022, 09:12:10 PM",
      "body": "Asgari ücretin 5500 TL olduğu ülkede açlık sınırı 7.785 TL olmuş durumda. Öğretmen maaşı ortalama 9.000 TL civarı. Yani düşünün ki, nüfusun %60'dan fazlası asgari ücretli çalışan olan ülkede, asgari ücret açlık sınırın altında. Geleceğini emanet ettiğin öğretmen, sağlığını emanet ettiği sağlık çalışanlarının ve diğer memurların maaşı açlık sınırının azıcık üstü yoksulluk sınırının ise nerede ise üçte biri. Resmen ülkenin içinden geçilmiş.",
      "score": 0,
      "upvotes": 0,
      "downvotes": 0
    },
    {
      "author": "Silence Scream",
      "created_time": "December 04, 2022, 10:13:02 AM",
      "body": "Quote from: Gencecikmen on December 03, 2022, 09:12:10 PMAsgari ücretin 5500 TL olduğu ülkede açlık sınırı 7.785 TL olmuş durumda. Öğretmen maaşı ortalama 9.000 TL civarı. Yani düşünün ki, nüfusun %60'dan fazlası asgari ücretli çalışan olan ülkede, asgari ücret açlık sınırın altında. Geleceğini emanet ettiğin öğretmen, sağlığını emanet ettiği sağlık çalışanlarının ve diğer memurların maaşı açlık sınırının azıcık üstü yoksulluk sınırının ise nerede ise üçte biri. Resmen ülkenin içinden geçilmiş.Her yerde bu mağduriyet konuşuluyor ancak çözüm konusunda atılacak adımlardan bahsedilmiyor. Aslında önemsenmediğini anlatan en büyük emare de bu. Misal asgari ücret yeterli olacak deniyor ama ne kadar yeterli? Enflasyona erdirilemeyecek deniyor ama enflasyona çare bulunamıyor? Asgari ücret bir ülkenin aynası gibidir. En düşük ücret demek. En düşük ücret, işverenin işçisine zorunlu vermesi gereken ücret gibi algılanıyor güzel ülkemde. İş verenin elinden gelse asgari ücretten az paraya çalıştırmak isteyecek. Hala da ülke olarak en büyük marifetimiz boş konuşmak.",
      "score": 0,
      "upvotes": 0,
      "downvotes": 0
    },
    {
      "author": "execijutiere",
      "created_time": "December 04, 2022, 08:54:01 PM",
      "body": "Yoksulluk sınırı 20k küsür türk lirası. Bu sınır herşeyi açıklıyor zaten. Nereden nereyeeeAçlık sınır asgari ücretin üstünde. Bu da asgari ücretli çalışanın geçinemediğini gösteren hatta belgeleyen bir açıklama oluyor. Bunu defalarca söyledik şuanda bir asgari ücretlinin bu şartlar altında geçinme şansı yok. Ek iş veya ek gelir elde edebileceği şeylere yönelmesi lazım ki ayı geçirebilsin.",
      "score": 0,
      "upvotes": 0,
      "downvotes": 0
    },
    {
      "author": "Pulsar77",
      "created_time": "December 04, 2022, 09:36:19 PM",
      "body": "Asgari ücrete zam gelecek gelmesine de bu yine uzun vadede hem bu açlık, yoksulluk sınırlarının artmasına hem de alım gücünün düşmesine sebep olacak. Her geçen vakit kötüleşen şartlardan insanların bu aksiyonu almanın iyi bir şey olmadığını çoktan anlamış olması lazımdı. Şu anki asgari ücret açlık sınırının altında yani çok absürd bir durum.Yeni yılda da bu böyle olmaya devam edecek. Sadece birkaç ay sonrasında asgari ücret yine enflasyona yenilecek. Çünkü hala sadece sözde kalan hamlelerden bahsediliyor. Ülke hiçbir zaman seçim odaklı yönetilmemeli. Bu şekilde en ufak yol alamayız.",
      "score": 0,
      "upvotes": 0,
      "downvotes": 0
    },
    {
      "author": "kriminall",
      "created_time": "December 05, 2022, 09:56:14 AM",
      "body": "Quote from: execijutiere on December 04, 2022, 08:54:01 PMYoksulluk sınırı 20k küsür türk lirası. Bu sınır herşeyi açıklıyor zaten. Nereden nereyeeeAçlık sınır asgari ücretin üstünde. Bu da asgari ücretli çalışanın geçinemediğini gösteren hatta belgeleyen bir açıklama oluyor. Bunu defalarca söyledik şuanda bir asgari ücretlinin bu şartlar altında geçinme şansı yok. Ek iş veya ek gelir elde edebileceği şeylere yönelmesi lazım ki ayı geçirebilsin.Ülkenin yüzde 95’i yoksul demek bu sınır altı, tek maaşla geçinmek imkansıza yaklaştı artık, asgari ücretli veya emekliyi söylemiyorum bile normal olarak asgari ücret üzerinde maaş alan insanların, devlet memurlarının bile maaşları 20k altında, bu durumda ülkenin tamamına yoksul diyebiliriz, gerçekten ayı geçindirmek mucize artık, bir de çoluğu çocuğu olanları düşünemiyorum,",
      "score": 0,
      "upvotes": 0,
      "downvotes": 0
    },
    {
      "author": "Gencecikmen",
      "created_time": "December 20, 2022, 05:07:19 PM",
      "body": "Quote from: Silence Scream on December 04, 2022, 10:13:02 AMQuote from: Gencecikmen on December 03, 2022, 09:12:10 PMAsgari ücretin 5500 TL olduğu ülkede açlık sınırı 7.785 TL olmuş durumda. Öğretmen maaşı ortalama 9.000 TL civarı. Yani düşünün ki, nüfusun %60'dan fazlası asgari ücretli çalışan olan ülkede, asgari ücret açlık sınırın altında. Geleceğini emanet ettiğin öğretmen, sağlığını emanet ettiği sağlık çalışanlarının ve diğer memurların maaşı açlık sınırının azıcık üstü yoksulluk sınırının ise nerede ise üçte biri. Resmen ülkenin içinden geçilmiş.Her yerde bu mağduriyet konuşuluyor ancak çözüm konusunda atılacak adımlardan bahsedilmiyor. Aslında önemsenmediğini anlatan en büyük emare de bu. Misal asgari ücret yeterli olacak deniyor ama ne kadar yeterli? Enflasyona erdirilemeyecek deniyor ama enflasyona çare bulunamıyor? Asgari ücret bir ülkenin aynası gibidir. En düşük ücret demek. En düşük ücret, işverenin işçisine zorunlu vermesi gereken ücret gibi algılanıyor güzel ülkemde. İş verenin elinden gelse asgari ücretten az paraya çalıştırmak isteyecek. Hala da ülke olarak en büyük marifetimiz boş konuşmak.Maalesef haklısınız hocam. Zaten işverenlerin çoğu mesai ücreti ödemeyerek, kişiyi fazla çalıştırarak veya izinlerini vermeyerek hakkını gasp ediyor. Bir de dediğiniz gibi asgari ücret en düşük ücret anlamında olsa da neredeyse tüm çalışanlar asgari ücretli. Asgari ücret ülke de genel maaş gibi. Ve o maaşta her ay her gün her saat enflasyon karşısında eriyor.",
      "score": 0,
      "upvotes": 0,
      "downvotes": 0
    },
    {
      "author": "Phoenix Anka",
      "created_time": "December 21, 2022, 06:56:14 AM",
      "body": "Quote from: Gencecikmen on December 03, 2022, 09:12:10 PMAsgari ücretin 5500 TL olduğu ülkede açlık sınırı 7.785 TL olmuş durumda. Öğretmen maaşı ortalama 9.000 TL civarı. Yani düşünün ki, nüfusun %60'dan fazlası asgari ücretli çalışan olan ülkede, asgari ücret açlık sınırın altında. Geleceğini emanet ettiğin öğretmen, sağlığını emanet ettiği sağlık çalışanlarının ve diğer memurların maaşı açlık sınırının azıcık üstü yoksulluk sınırının ise nerede ise üçte biri. Resmen ülkenin içinden geçilmiş.Öğretmenlerin maaşlarının ciddi düzeltilmesi gerekiyor. Milletvekili maaşlarının 60-70 bin olduğu bekçilerin maaşlarının 13-14 bin olduğu ülkede öğretmen maaşlarının bu seviyede olması kabul edilemez. Bir şekilde iyileştirme yapılmalı. Bana göre taban maaş en az 15 bin olmalı. Ülkenin seviyesini belirleyenler öğretmenlerdir.",
      "score": 0,
      "upvotes": 0,
      "downvotes": 0
    },
    {
      "author": "eightdots",
      "created_time": "December 21, 2022, 09:24:45 AM",
      "body": "Quote from: Phoenix Anka on December 21, 2022, 06:56:14 AMQuote from: Gencecikmen on December 03, 2022, 09:12:10 PMAsgari ücretin 5500 TL olduğu ülkede açlık sınırı 7.785 TL olmuş durumda. Öğretmen maaşı ortalama 9.000 TL civarı. Yani düşünün ki, nüfusun %60'dan fazlası asgari ücretli çalışan olan ülkede, asgari ücret açlık sınırın altında. Geleceğini emanet ettiğin öğretmen, sağlığını emanet ettiği sağlık çalışanlarının ve diğer memurların maaşı açlık sınırının azıcık üstü yoksulluk sınırının ise nerede ise üçte biri. Resmen ülkenin içinden geçilmiş.Öğretmenlerin maaşlarının ciddi düzeltilmesi gerekiyor. Milletvekili maaşlarının 60-70 bin olduğu bekçilerin maaşlarının 13-14 bin olduğu ülkede öğretmen maaşlarının bu seviyede olması kabul edilemez. Bir şekilde iyileştirme yapılmalı. Bana göre taban maaş en az 15 bin olmalı. Ülkenin seviyesini belirleyenler öğretmenlerdir. Kendi meslek grubumu geçtim bazı meslek gruplarıyla asgari ücret arasındaki farkın kapanması iyiye işaret değil. Bunu söylerken asgari ücretin de yaşanabilir bir düzeye gelmesini istiyorum ama o konu ayrı şu an. Mesela aynı işyerinde çalışan farklı meslek grupları arasındaki fark kapanmış durumda. Daha da kapanacak gibi görünüyor. Bu durum bu kişiler arasında mesleklerine olan aidiyetlerini sorgulamalarına sebep oluyor. Herhangi bir meslek grubunu küçümsemiyorum orasını yanlış anlamayın ama meslek grupları arasında fark olmalı ve bu farkın insanların çalışma yönünden işlerine olan bağlılığını etkilediğini düşünüyorum.",
      "score": 0,
      "upvotes": 0,
      "downvotes": 0
    },
    {
      "author": "ZekiBeyy",
      "created_time": "December 21, 2022, 03:03:49 PM",
      "body": "Bu zor şartlarda dahi seçiminden rahatsız olmayanlar milyonlarca kişi var bizler bu durumun daha kötüsünü yaşasak daha kararı değişmeyen kitlenin seçimi değişmeyecek taparcasına destekleyeceklerini düşünüyorum. Bakıldığı zaman asgari ücretli çalışanlar açlık sınırının altında ücretle çalıştırılıyor. Önceki yıllarda ailede 1 asgari ücretli çalışan evini çevirebiliyordu şimdi ise bir çalışanın kazancı sadece kira ücretine ancak karşılayabiliyor.",
      "score": 0,
      "upvotes": 0,
      "downvotes": 0
    }
  ]
}