{
  "id": "topic_5398521",
  "title": "Bthd",
  "author": "Bthd",
  "created_time": "May 13, 2022, 01:51:23 PM",
  "content": "Merhabalar, bir kaç gündür yaşanan olaylar bana bu başlığı açma ihtiyacı hissettirdi. Bir çok VC, bireysel yatırımcı ve hatta bazı kripto projeleri paralarını UST'ye çevirmiş ve %20 gelir peşinde koşuyordu. Hiç tahmin etmeyeceğim kişilerin, kurumların bile ciddi paralar kaybettiğine şahit oldum. Muhtemelen bunların bir kısmı iflas edecek ancak gözden kaçan bir nokta var. Özellikle cüzdanlarını kontrol edecek vaktim olmadı yine de eğer borsalarda paranız varsa şu an onları kişisel adreslerinize taşımanın tam zamanı. Borsalar arasında da %20 ekstra gelir sağlayabilmek adına kullanıcı yatırımlarının bir kısmını (USDC/USDT/BUSD) UST çevirerek gelir peşine düşmüş ve kaybetmiş olanlar olabilir. Olay bir çok şeyi tetikleyebilir ve borsalar için normalden daha stresli bir zaman dilimi. Yatırımları borsalarda tutmak normalde de yapmamanız gereken bir şey, şuan ise çok çok daha dikkatli olmalısınız. Normalde güvenilir olan kişiler ve kurumlar iflasın eşiğine geldiklerinde tavırları değişebilir. Bir süre daha yan etkilerini gözlemlemeye devam edeceğiz ve kendinizi güvene alın.",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5398521",
  "comments": [
    {
      "author": "Red Pie",
      "created_time": "May 13, 2022, 02:54:27 PM",
      "body": "1 dolara yüzde 20 faiz vermek mantıklı değilken, borsalar başkalarının parasını nasıl böyle bir sistemde habersizce kullanabiliyorlar? en azından parayı güvenli borsalarda tutmak lazım tutulacaksa ancak sizin mesajınızdan sonra bir miktar paramı yerli borsadan saniyeler içerisinde çektim şimdilik sorun olmadı ama bu olmayacağı anlamına gelmiyor yani. tedbirli olmamız lazım sağolun hocam uyarınız için.",
      "score": 0,
      "upvotes": 0,
      "downvotes": 0
    },
    {
      "author": "jakdanyel",
      "created_time": "May 13, 2022, 10:00:50 PM",
      "body": "Ben yine en sağlam borsalardan birisinde bir miktar para tutmaya devam edeceğim ama bunu en sağlam stabil kripto paralarda tutarak yapacağım. UST olayı dünya çapında çok kişinin canını yaktı ne yazık ki. Ben iyi ki hiç bulaşmadım ona bu ara diyorum. O da sözde stabil bir kripto paraydı ama sonuç ortada. Çok kolay bir şekilde paramparça oldu. Buradan da artık bir geri dönüş sağlaması hayal olur bence. Tavsiyeleriniz için teşekkürler hocam bu arada.",
      "score": 0,
      "upvotes": 0,
      "downvotes": 0
    },
    {
      "author": "Cacabey_40",
      "created_time": "May 14, 2022, 07:17:02 AM",
      "body": "@Bthd'nin yazısına benzer birkaç yerde daha yazı okudum. Twitlere rast geldim. Umarım böyle bir şey olmaz. Domino etkisi yaparsa iş daha da kötüye gider. Benim de korkum bu. Şu durumda en sağlam şey parayı BTC'ye çevirip cüzdana çekmek. Küçük bir miktar ile al sat yapıyorum zaten.",
      "score": 0,
      "upvotes": 0,
      "downvotes": 0
    },
    {
      "author": "meser#",
      "created_time": "May 17, 2022, 08:51:46 PM",
      "body": "Merkeziyetsizlikte regülatif bir kontrol mekanizmasının olmayışı bu tarz krizlerin kolaylıkla ortaya çıkmasına sebep olabiliyor. (Ancak benzeri durumda merkezi birimlerde de karşımıza çıkabiliyor.) Bu yüzden ihtiyaç olunmadığı sürelerde kesinlikle borsalarda büyük meblalar bulundurulmamalı. Özellikle TR'de yaşıyorsanız hiç macera aramaya gerek yok nitekim her yeni gün ulan bugün ülkecek nasıl maceralar bizi bekliyor diye uyanıyoruz...",
      "score": 0,
      "upvotes": 0,
      "downvotes": 0
    },
    {
      "author": "RaltcoinsB",
      "created_time": "May 18, 2022, 02:12:21 AM",
      "body": "Hocam stabil paralara karşı duruşunuzu biliyorum bu konuda ust herhalde yaşattıkları yüzünden bize de bu duruma düşen borsalara da büyük ders olacak bir olay oldu stabil coinler güvenilmezken artık güvensizlik zirveye çıktı bende artık borsada paramı tutmamaya çalışıyorum bu olaylar patlak verirse en güvenli borsa bile batabilir",
      "score": 0,
      "upvotes": 0,
      "downvotes": 0
    },
    {
      "author": "Konkordato",
      "created_time": "May 18, 2022, 06:27:11 AM",
      "body": "Sizi bu forumda dikkatle takip eden birisiyim. Uyraınız benim için önemli ama ben şahsen kasım ayında kriptodan %90 civarında tüm paramı dışarı aldım.Az bir miktar ile devam ediyorum. Bu son yaşanan olaylar ile zaten güvenmiyorum bu sektöre.Ama şöyle bir durum var ; VC'ler neden sessiz kaldı bu duruma ? Borsalar neden Terra yı kurtarmadı ? Ki kaldı ki Binance bile elinde LUNA tutuyordu.Zirveden satsa elindekilerin değeri 1,6 milyar dolar ediyordu.",
      "score": 0,
      "upvotes": 0,
      "downvotes": 0
    },
    {
      "author": "SUPERSAIAN",
      "created_time": "May 18, 2022, 02:25:34 PM",
      "body": "Kontrolün her zaman elde olması yapılacak en doğru hamledir. Eğer işlem yapacaksanız borsaya aktarım yaparsınız alım-satım işleminizi gerçekleştirirsiniz. Bu arada bir tane bitcoin layer 2 projesinin yapmış olduğu video fiatlordlardan nasıl mücadele ediliri çok güzel anlatmışlar anahtar sizin değilse coinlerinizde sizin değildir.https://www.youtube.com/watch?v=z1iKPDXKjUo",
      "score": 0,
      "upvotes": 0,
      "downvotes": 0
    },
    {
      "author": "execijutiere",
      "created_time": "May 18, 2022, 10:56:04 PM",
      "body": "Borsalarda uzun zamandır para tutmuyorum. Borsaları sadece ve sadece parayı dönüştürme niyetiyle kullanıyorum. Yani parayı dışarı çıkarırken. Soğuk cüzdanlar boşuna üretilmedi değil mi?",
      "score": 0,
      "upvotes": 0,
      "downvotes": 0
    },
    {
      "author": "jorgesalcedo",
      "created_time": "June 22, 2022, 05:39:55 PM",
      "body": "Ben risk olduğunu bilerek zaten az olan birikimimi Binance’de değerlendiriyorum. Bir sıkıntı olursa avuntum da hazır, ‘Onbinlerce kişi ayvayı yedi, ben yemişim çok mu derim’. Uyarılarda sonuna kadar haklısınız eğer büyük paralarla oynuyorsanız mümkün mertebe borsalardan uzak durmak faydanıza olur",
      "score": 0,
      "upvotes": 0,
      "downvotes": 0
    },
    {
      "author": "Bthd",
      "created_time": "June 22, 2022, 08:18:32 PM",
      "body": "Quote from: jorgesalcedo on June 22, 2022, 05:39:55 PMBen risk olduğunu bilerek zaten az olan birikimimi Binance’de değerlendiriyorum. Bir sıkıntı olursa avuntum da hazır, ‘Onbinlerce kişi ayvayı yedi, ben yemişim çok mu derim’. Uyarılarda sonuna kadar haklısınız eğer büyük paralarla oynuyorsanız mümkün mertebe borsalardan uzak durmak faydanıza olur  Miktarından çok toplam sahip olduğunuz varlığın ne kadarını borsalarda tutarak riske ettiğiniz önemli. Tamamını kaybederseniz düşündüğünüzden çok daha fazlasını kaybetmiş olma olasılığınız var. Bir kaç bin doların defalarca milyon dolara dönüştüğünü gördüm. En basitinden Mt-Gox hack olayında varlıklarının tamamını kaybetmiş kişilerin piyasadan çıkarak kaçırdıkları olası kazançları düşünün. Miktar ne olursa olsun borsalara emanet etmeyin, bir kaç yüz dolar bile sıfırdan çoktur.",
      "score": 0,
      "upvotes": 0,
      "downvotes": 0
    },
    {
      "author": "gospodin",
      "created_time": "June 23, 2022, 03:11:18 PM",
      "body": "Quote from: jorgesalcedo on June 22, 2022, 05:39:55 PMBen risk olduğunu bilerek zaten az olan birikimimi Binance’de değerlendiriyorum. Bir sıkıntı olursa avuntum da hazır, ‘Onbinlerce kişi ayvayı yedi, ben yemişim çok mu derim’. Uyarılarda sonuna kadar haklısınız eğer büyük paralarla oynuyorsanız mümkün mertebe borsalardan uzak durmak faydanıza olur  bu düşünce yapısı aslında hatalı hocam. binance'de bir şey olsa sadece o borsada parası olan değil tüm ekosistem patlar gider. luna'nın yaptığı etkinin kaç katını görürüz. \"hatalı\" dememin sebebi ise borsanın değil de sizin başınıza hacklenme gibi bir olayın gelmesi. tabii ki burada da devreye \"ben kişisel cüzdanımda kendimi daha güvensiz hissediyorum.\" duygusu var. en iyisi günlük al sat yaptığımız, fırsatlar kovaladığımız tutardan fazlasını borsalarda tutmamak.",
      "score": 0,
      "upvotes": 0,
      "downvotes": 0
    },
    {
      "author": "Retro Harmony",
      "created_time": "June 23, 2022, 03:25:08 PM",
      "body": "Borsalarda paraların tutulmaması lazım özellikle kriptoparalarda borsalarda çok fazla başını alıp gitme vakaları oluyor. Thodex belki bunlara bir örnek olarak verilebilir. Vebitcoin hatırladığım diğer borsalardan. Parayı borsada tutmak her zaman riskli. Ben buna çözüm olarak cüzdan kodlarımı kağıt olarak hazırlayıp saklamakta buldum. Herkes dikkatli olmak zorunda bu kripto camiasının merkezinde olan tedbirlerden birisi.",
      "score": 0,
      "upvotes": 0,
      "downvotes": 0
    },
    {
      "author": "HalkaArz",
      "created_time": "July 11, 2022, 10:03:20 AM",
      "body": "Soğuk cüzdanlarda tutmaya devam. Neden bilmiyorum borsalara benim de çok güvenim kalmadı.",
      "score": 0,
      "upvotes": 0,
      "downvotes": 0
    }
  ]
}