{
  "id": "topic_5461851",
  "title": "xzone",
  "author": "xzone",
  "created_time": "August 02, 2023, 05:41:05 PM",
  "content": "Sizin de dikkatinizi çekti mi bilmiyorum. 1-2 sene öncesine göre trafikte ciddi bir motosiklet yoğunluğu yaşanmaya başladı. Yeri geliyor trafik ışıklarında durunca otomobilden çok motosiklet görüyoruz. Yaş grubu ise 20-25 arasında yoğunluk gösterdiğini görüyorum. Biraz bu konu hakkında konuşmak istedim.Bu durumda ekonominin kötü olması ve gençlerin “araba alacak kadar para biriktiremiyorum bari ufak bir kredi ile bir şeyler almış olayım” düşüncesinin büyük rol oynadığını düşünüyorum. Ayrıca toplu taşıma ücretlerine de her geçen gün zam geliyor ve tıklım tıklım dolu bir araca binip günde 50 lira belki daha fazla para harcayan kişilerin hem işe hem sosyal hayatlarına daha rahat gidebilmek için bu sektörü iyice geliştirdiğini düşünüyorum.Başka bir açıdan bakınca kasko, sigorta, vergi, lastik, bakım gibi zorunlu ekstra ücretlerle baş etmek de araba almak isteyenleri düşündüren şeyler. Sadece kapınızın önünde dursun diye 1 milyon nakit verip üstüne ayda 5000 lira masraf sırtlamak biraz düşündürücü Gelelim motosiklet piyasasına. Piyasa zaten her şeyde olduğu gibi çoktan yükseldi. 3 sene önce Vespa almak için 30-40 bin lira bütçe gerekiyordu. Şimdi ise 150’nin üstünde para vermek gerekiyor. Daha geçen sene 20-22 bin lira bandında 50 cc’lik şehir içinde tüm işinizi görebilecek motosikletler varken şimdi bunların fiyatları 35-40 arasına yerleşti. Buna rağmen birçok model yok satıyor çünkü hem yatırımlık hem kullanımlık bir ürün olarak görüyor herkes. Hatta paket servise çıkıp daha büyük motorların parasını çıkartanlar bile var Almayı düşündüğünüz bir şey varsa oyalanmadan alın. Özellikle küçük yerlerde yaşayanlar ya da şehir içinde yol yapanların en azından 50’lik bir motor alıp keyif yapmasını tavsiye ederim. Zaten ehliyet almanıza da gerek yok otomobil ehliyeti bu işi görüyor. 2 gün kullanın beğenmezseniz satarsınız, zaten değer kaybetmiyor. Kaskınızı takmayı da unutmayın",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5461851",
  "comments": [
    {
      "author": "Lachrymose",
      "created_time": "August 02, 2023, 05:53:39 PM",
      "body": "Guzel tespit. Pek parası olmayan gençlerden biri olsaydim kesinlikle motosiklet alirdim. Piyasasi daha iyi (gençlik açisindan), daha ucuz, daha keyifli. Belki daha riskli ama hayat risk aldigin kadar rewarda sahip.",
      "score": 0,
      "upvotes": 0,
      "downvotes": 0
    },
    {
      "author": "Phoenix Anka",
      "created_time": "August 02, 2023, 05:54:20 PM",
      "body": "Arabası olanın da derdi büyük. Arabası olmayan için motorsiklet evet güzel bir alternatif ancak çok tehlikeli. Siz çok iyi bir motorsiklet sürücüsü olsanız da, trafikte öyle kasap şoförler var ki insanları eze eze öldürüyorlar. Bu konuda motorsiklet tehlikeli ama genç kardeşlerimiz sağolsun verginin altında ezen kişiler yüzünden mecburen motorsiklete dönmek zorunda kaldılar. Sayı fazlalığını da bende farkettim. Kadın motorsiklet kullanıcı sayısında da gözle görülür bir artış var sanki.",
      "score": 0,
      "upvotes": 0,
      "downvotes": 0
    },
    {
      "author": "kriminall",
      "created_time": "August 02, 2023, 06:39:01 PM",
      "body": "Ah güzel ülkem, otomobil aldırmayan zihniyet şu tabloyu görüp utanabilir mi acaba, sadece motorsiklet değil, elektrikli bisiklet, scooter gibi diğer ucuz olan elektrikli motorsikletler dahil inanılmaz bir artış var, artık gençler bunlara biniyor, bir biniş bilet 15 lira olunca git gel 30 lira vereceğine, bir kere alırım her yere giderim düşüncesi taşıyorlar çok haklılar,",
      "score": 0,
      "upvotes": 0,
      "downvotes": 0
    },
    {
      "author": "meser#",
      "created_time": "August 02, 2023, 08:40:43 PM",
      "body": "Motorsiklet değilde çevremde scooter tarzı elektrikli bisiklet alan çok olmaya başladı. 30-40 km götürebiliyor tek şarjla. Fiyatları da uygun yani hemde rahat taşıması var aklımı çekmiyor değiller yani.Şu modda da takilabilirim yani fena olmaz https://www.instagram.com/reel/CvaMcWiOGhk/?igshid=MzRlODBiNWFlZA==",
      "score": 0,
      "upvotes": 0,
      "downvotes": 0
    },
    {
      "author": "W Jr.",
      "created_time": "August 02, 2023, 09:37:51 PM",
      "body": "Quote from: meser# on August 02, 2023, 08:40:43 PMMotorsiklet değilde çevremde scooter tarzı elektrikli bisiklet alan çok olmaya başladı. 30-40 km götürebiliyor tek şarjla. Fiyatları da uygun yani hemde rahat taşıması var aklımı çekmiyor değiller yani.Şu modda da takilabilirim yani fena olmaz https://www.instagram.com/reel/CvaMcWiOGhk/?igshid=MzRlODBiNWFlZA==Elektrikli skuter kullanımı büyük riskleri de kendisiyle taşıyor.Hala bir çok şehirde değil skuter yolu, bisiklet yolu bile yeterince yapılmış değil.Siz mecburen araç yollarının sağ tarafını kullanmak zorunda kalırsınız ve bu da sizin açınızdan risk oluşturur.Bana kalırsa elektrikli skuter yerine, alt segment bir elektrikli motorsiklet alırsanız işinizi daha fazla görür diye düşünüyorum.",
      "score": 0,
      "upvotes": 0,
      "downvotes": 0
    },
    {
      "author": "CLS63",
      "created_time": "August 02, 2023, 10:43:35 PM",
      "body": "Ekonomik açıdan çaresi olmayan gençlerin en azından ayağını yerden kesmek için bulduğu faydalı bir çözüm ancak trafikteki motorsikletlerin en azından yarısı kurallara uymuyor ve çok riskli sürüyor.Yaklaşık bir hafta önce bir motorsikletlinin araçların arasından geçmeye çalışırken yaptığı bir kazaya denk geldim neyse ki hafif yarayla atlatıldı.",
      "score": 0,
      "upvotes": 0,
      "downvotes": 0
    },
    {
      "author": "Silence Scream",
      "created_time": "August 02, 2023, 11:43:57 PM",
      "body": "Quote from: CLS63 on August 02, 2023, 10:43:35 PMEkonomik açıdan çaresi olmayan gençlerin en azından ayağını yerden kesmek için bulduğu faydalı bir çözüm ancak trafikteki motorsikletlerin en azından yarısı kurallara uymuyor ve çok riskli sürüyor.Yaklaşık bir hafta önce bir motorsikletlinin araçların arasından geçmeye çalışırken yaptığı bir kazaya denk geldim neyse ki hafif yarayla atlatıldı.Ekonomik açıdan bakınca evet çaresi olmayan gençler, ayağını yerden kesmek için kendilerince faydalı bir çözüm ancak genel yorumlara katıldığımı da söylemek istiyorum trafik için feci sonuçlara sebep olabilecek bir tehlike de barındırıyor. Bunu alan gençlerin çok dikkatli sürmeleri gerekecek. Eğer motorsiklet kullanıyorsanız,kullanırken çok dikkat etmeniz gerekecek. Mevcut ekonomik sıkıntılar yüzünden artık ülkemizin güzel gençleri maalesef araba almayı hayal olarak gördükleri için motorsiklet almaya çalışırken gençliklerini heba etmelerine çok üzülüyorum. Bu durumu en azından gençlere ilk araçları ÖTV’siz satış sözü veren iktidarın bu sözünde durarak biraz olsun gidermesiyle halletmelerini umuyorum.",
      "score": 0,
      "upvotes": 0,
      "downvotes": 0
    },
    {
      "author": "eightdots",
      "created_time": "August 03, 2023, 02:50:24 PM",
      "body": "Quote from: xzone on August 02, 2023, 05:41:05 PMGelelim motosiklet piyasasına. Piyasa zaten her şeyde olduğu gibi çoktan yükseldi. 3 sene önce Vespa almak için 30-40 bin lira bütçe gerekiyordu. Şimdi ise 150’nin üstünde para vermek gerekiyor. Daha geçen sene 20-22 bin lira bandında 50 cc’lik şehir içinde tüm işinizi görebilecek motosikletler varken şimdi bunların fiyatları 35-40 arasına yerleşti. Buna rağmen birçok model yok satıyor çünkü hem yatırımlık hem kullanımlık bir ürün olarak görüyor herkes. Hatta paket servise çıkıp daha büyük motorların parasını çıkartanlar bile var Çevremde o kadar çok motor alan oldu ki. Birçoğunun da arabası var. Kimi tepki için aldı kimisi de cebini düşündüğü için aldı. Hem daha da değerleniyor sürmesine rağmen hem de arabaya benzin yetiştirmekten daha ucuz.  50cc'liklerin fiyatı artık 35-40'dan 45-50'ye çıktı. Eski fiyat çok çok nadir denk geliyor. Fabrikayla iletişime geçen bir arkadaş oldu ve motoru için ufak bir parça bekliyor ama fabrika normal siparişlere yetişemiyoruz arada parça çıkaramıyoruz demiş. Gerçekten çok fazla talep var. Talebin fazla olduğu yerde fiyat direkt artıyor zaten. 50'lik ama 125'lik olan motorlar çok fazla tercih edildiği için piyasada bulunması zor. Herkes genelde 50'liği 80 cc'lik yaptırıp biniyor. Türlü türlü markalar çıktı piyasaya. Normalde yüzüne bakmayacağımız motorların fiyatları uçtu gitti. Alınabilecek en güzel Honda PCX'ler var ama onlar da iyice pahalandı. Zamanında Yamaha XMAX'leri rahat bir şekilde alabiliyorduk şimdi piyasada isimleri bile geçmiyor fiyat yüksekliğinden.",
      "score": 0,
      "upvotes": 0,
      "downvotes": 0
    },
    {
      "author": "wolwoo",
      "created_time": "August 03, 2023, 03:08:09 PM",
      "body": "geleceği görüp bisiklete yatırım yapma taraftarıyım",
      "score": 0,
      "upvotes": 0,
      "downvotes": 0
    },
    {
      "author": "Pulsar77",
      "created_time": "August 04, 2023, 10:13:55 AM",
      "body": "Motosiklet fiyatları da aslında o kadar ucuz olmasa da arabalara göre fiyatların çok daha iyi durumda olduğu bir gerçek tabi. Biraz daha yarış tipi motosikletlere gençlerin hevesi daha fazla oluyor. En pahalı modeller de tabi onlar oluyorlar. Fakat en vasat sıfır aracın bile neredeyse 1 milyon liraya koştuğu şu ortamda motosiklet almak hiç de fena fikir değil. Herkese hitap etmeyebilir tabi yine de çünkü sizin de söylediğiniz gibi çok daha tehlikeli bir araç. Motosiklette özellikle yüksek hızlarda dengeyi sağlamaya iyi alışmak gerekiyor.",
      "score": 0,
      "upvotes": 0,
      "downvotes": 0
    },
    {
      "author": "mandown",
      "created_time": "August 04, 2023, 10:48:17 AM",
      "body": "Bu 2 teker ürünleri almak birşey değilde bunu koyacak yer lazım 50cc motoru elle tutup götürebiliyorsun koyacak yer yoksa başa bela bu aletler. Biri gelip siz uyurken götürebilir ekonomik sıkıntılar başgöstermeye devam ettiği taktirde hırsızlık olayları inanılmaz derecede artacak.Elektrik destekli bisikletler hoşuma gidiyor ama oturduğum binada koyabileceğim yer malesef yok. Binanın girişinde malesef müsait en ufak yer yok. 50-100cc motorları alacağıma elektrik destekli bisiklet almak daha mantıklı geliyor bana en azından aktif bir hareket yapıyorsunuz diğer türlü hareket yapma şansınız daha da azalıyor arabadan in motora bin vsvs. Motorcu için scooter bile kullansan kaliteli bir kask ve dizlik şart birde kurallara uyan motor kullanıcısı neredeyse yok gibi birşey.",
      "score": 0,
      "upvotes": 0,
      "downvotes": 0
    },
    {
      "author": "LGD2Business",
      "created_time": "August 04, 2023, 08:52:55 PM",
      "body": "5 sene önceki en kral araba parasıyla şimdi orta sınıf bir motosiklet alınabilir olmuş enflasyonun ne kadar yüksek olduğu buradan bile anlaşılıyor. Ülkede araba kullanmak bile çok tehlikeliyken 2 tekerli araçlara binmek büyük cesaret ister bu trafikte. En ufak bir kazada dahi hayatınızı kaybetme veya çok daha kötü şekilde yaralanma ihtimaliniz var. Ne şehirlerin altyapısı ne de nüfus uygun 2 tekerli araçlar için. Ancak küçük şehirlerde ve kırsalda işe yarayabilir bunlar. Büyükşehirlerde kesinlikle trafikte motora bisiklete binilmez.",
      "score": 0,
      "upvotes": 0,
      "downvotes": 0
    },
    {
      "author": "SUPERSAIAN",
      "created_time": "August 05, 2023, 02:55:15 PM",
      "body": "Şu ülkede yıllar önce 40-50 bin liralara orta sınıf bir araç alabiliyorken krediyle. Günümüzde gençlerimiz motor almak için para biriktiriyorlar, çalışıyorlar rahat rahat ulaşım sağlamak için gitmek istedikleri yere gitmek için. Bir yandan da şöyle düşünüyorum. Biliyorsunuz, İstanbul trafiğini şuan ki trafikteki araç kadar bir o kadar daha aracın trafiğe çıktığını o zaman herkes çileden çıkar. Eksik çok fazla Ülkede her tarafından yama gerekiyor.",
      "score": 0,
      "upvotes": 0,
      "downvotes": 0
    },
    {
      "author": "püsür",
      "created_time": "August 05, 2023, 08:08:46 PM",
      "body": "Vw Polo, Hyundai i20, i10 vs gibi küçük arabaların bile fiyatını görünce insan deliriyor. Normal maaş ile bu arabaların fiyatı arasında böyle astronomik oran yoktu. Bu ortamda motor almak daha mantıklı evet. Çoluk çocuk taşınmayacaksa, sadece bir yerden bir yere gidilecekse mantıklı. Valla trafikte motor kullanan kadın da çok görüyorum. Hele istanbul'da trafiğe de çözüm oluyor. Geçenlerde a101 elektrikli motor satmıştı, yanlış hatırlamıyorsam 18.000 lira civarınaydı. 5-10km mesafede işi gücü olan, çarşıya vs gidilecek şekilde küçük ilçede oturan için mantıklı.",
      "score": 0,
      "upvotes": 0,
      "downvotes": 0
    },
    {
      "author": "Gencecikmen",
      "created_time": "August 06, 2023, 02:17:14 PM",
      "body": "Güzel bir tespit. Lakin artık çevremde insanların bütçesi motosiklete yetmemeye başladı. Artık daha çok insanların forumdaşlarında bahsettiği gibi elektrikli scootera yöneldiğini görüyorum. Bir iki yıl önce insanlar hem arabanın masraflarından kurtulmak, hem ayakları yerden kesilsin hem de yatırım olsun diye motosiklet alıyordu. Lakin onlarında piyasası o kadar yükseldi ki şimdi elektrikli scooter yakında bisiklete doğru gidecek gibi görünüyor. Eğer ekonomi böyle giderse dört beş yıl sonra gençler bisiklette alamayacak.",
      "score": 0,
      "upvotes": 0,
      "downvotes": 0
    }
  ]
}