{
  "id": "topic_5400527",
  "title": "LGD2Business",
  "author": "LGD2Business",
  "created_time": "May 28, 2022, 03:36:38 PM",
  "content": "Ekonomik krizin farklı bir göstergesi olarak değişen alışkanlıklara değinmek istiyorum. Geçen yılın sonundan beri doların 7 liradan başlayan yükselişinde maliyetler ciddi olarak arttığı için netten yemek sipariş etme siteleri çeşitli kampanyalar yapmaya başlamıştı. İnsanlar artık dışarıda yemek yemeyi bıraktığı gibi eve söylemeyi de azalttı. Getirin 7-8 aydır devam eden 3. siparişten sonra 4. siparişte 30 TLye kadar indirimi var. Bunun yanında öyle çok fazla kampanya yapmayan, bunun yerine televizyon reklamlarına abanan Yemeksepeti ise artık satışlar öyle düşmüş olacak ki bu kampanyanın benzerini getirmiş. 3. siparişte 40 TLye kadar mı ne ücretsiz kampanyası başlatmışlar. Tabi 40 TLye söyleyebileceğiniz herhangi bir yemek olmaması ayrı bir komedi. Bu iş böyle devam ederse küçük dükkanların çoğu kapanacak. Sadece pahalıya satış yapan butik dükkanlar ve sürümden kazanan büyük zincirler kalacak.",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5400527",
  "comments": [
    {
      "author": "jakdanyel",
      "created_time": "May 28, 2022, 03:51:25 PM",
      "body": "Şu an öyle bir devirdeyiz ki söylediğiniz gibi yapılan indirim kadar ederi olan bir yemek yok yani. Daha bugün Yemeksepeti'nde kupon geldiğini görmüştüm bana. 40 liraya 20 lira indirim kuponu vermişler birkaç günlük. Trendyol Yemek'teki kupon sisteminin aynısı gelmiş diyebilirim. Tabi gel gör ki restoranlar en aşağı 40-50 liraya eve geliyor ki zaten yemeklerin fiyatları da en aşağı o kadar. Pizza fiyatları olmuş 70-80 hatta 100 lira. Lahmacunun tanesi olmuş 25-30 lira en aşağı. Bu şartlar altında bu firmaların batmaması mucize bence.",
      "score": 0,
      "upvotes": 0,
      "downvotes": 0
    },
    {
      "author": "Pierre 2",
      "created_time": "May 28, 2022, 11:06:21 PM",
      "body": "Şu anda Yemeksepeti benim gördüğüm kadarıyla Banabi hariç neredeyse hiç kullanılmıyor büyük illerdeki operasyonları git gide küçülüyor. Getir tam gaz güçlü devam etse de promosyonlarını kıstı. Trendyol ise Antalya ilimizde kısmen yeni kan gibi rekabette yer almak için bolca kupon kampanya basıyor. Muhtemelen bu 30-40 liralık indirimler 6 ay sonra tamamen yok olacak. Yemeksepeti'nin ise inceden batabileceği kanaatindeyim.",
      "score": 0,
      "upvotes": 0,
      "downvotes": 0
    },
    {
      "author": "Silence Scream",
      "created_time": "May 29, 2022, 05:59:50 AM",
      "body": "Güzel bir bakış açısıyla olayı farklı bir açıdan ele almışsınız hocam. Buna bende dikkat ettim özellikle yemeksepeti gibi uygulamalar dijital cüzdan kodu vermiyordu veya kupon tanımlamıyordu. Kupon vermeseler teşvik bulamayacaklar. Neden çünkü burger menüsüne girin doyacağınız menü 100 liradan başlıyor. Diğerleri patates veren menüler. Bu yüzden olabilir. Ekonomi ile alım gücü böyle düşüyor işte.",
      "score": 0,
      "upvotes": 0,
      "downvotes": 0
    },
    {
      "author": "SUPERSAIAN",
      "created_time": "May 29, 2022, 04:18:48 PM",
      "body": "Tespitler gerçekten çok doğru olmuş. Restorantlar her geçen gün getirme ücretlerini artırıyorlar, konumuma yakın restorantlar bile alt limit olarak 50-60 liralık ücret istiyorlar. Getir o kampanyayı ilk başta iki yemek olarak başlatmıştı indirim olarakta 40 tl indirim oluyordu sanırım o zamanlar yemek siparişi veriyordum ara sıra artık kalitede düştü fiyatlarda çok yüksek hiç değmiyor. Aylardır getir tarzı restorantlar baya kampanyalar yaptılar halada aktif olarak yapıyorlar ama git gide azaltacaklar bu kampanyaları.",
      "score": 0,
      "upvotes": 0,
      "downvotes": 0
    },
    {
      "author": "verbakalim",
      "created_time": "May 30, 2022, 06:21:38 AM",
      "body": "Son zamanlarda buralardan yemek isteyip memnun olanın pek kaldığını düşünmüyorum. Promosyon denen kandırmacaları geçtim istediğiniz ürün sıcak gelme konusunda bile sorun yaşıyor. Fiyat konusu apayrı bir durumda. Sanki beyaz eşya satın alıyorsunuz da taksit ödüyorsunuz. İnsanı karnını doyurmak korkutuyor artık. Sonraki ve sonraki öğünü de yemiş gibi hissediyorsunuz. Yada okkalı bir kazık yediğinizi hissediyorsunuz.",
      "score": 0,
      "upvotes": 0,
      "downvotes": 0
    },
    {
      "author": "RaltcoinsB",
      "created_time": "May 30, 2022, 07:27:23 AM",
      "body": "Yemeksepetinde işteyken bazen alışveriş yapıyorum bir döner 35 TL olmuş ayranla 40 lira olunca 2 alışverişte 1 alışveriş yani 2 dönerde 1 döner hediye eder olmuşlar yemeksepetini yıllardır kullanırım onlar bile promosyon işine girdiyseler bu iş tamamdır yani daha ötesi yok kimse alışveriş yapmıyor muhtemelen",
      "score": 0,
      "upvotes": 0,
      "downvotes": 0
    },
    {
      "author": "Gencecikmen",
      "created_time": "May 30, 2022, 10:11:03 AM",
      "body": "Yakın zamanda uzun zamandır görüşmediğim bir tanıdık ile görüştüm. Kendisinin bir fırını vardı ve onu işletiyordu. Bildiğim kadarıyla işleri iyiydi. Büyük bir işletme değildi, karı koca işlettiği küçük ve aile işletmesi idi. Görüştüğümde öğrendim ki gıda fiyatlarındaki artışa dayanamamışlar ve batmışlar. Bu gidişle küçük ve orta düzey işletme kalmayacak.",
      "score": 0,
      "upvotes": 0,
      "downvotes": 0
    },
    {
      "author": "kriminall",
      "created_time": "May 30, 2022, 11:57:27 AM",
      "body": "Quote from: Gencecikmen on May 30, 2022, 10:11:03 AMYakın zamanda uzun zamandır görüşmediğim bir tanıdık ile görüştüm. Kendisinin bir fırını vardı ve onu işletiyordu. Bildiğim kadarıyla işleri iyiydi. Büyük bir işletme değildi, karı koca işlettiği küçük ve aile işletmesi idi. Görüştüğümde öğrendim ki gıda fiyatlarındaki artışa dayanamamışlar ve batmışlar. Bu gidişle küçük ve orta düzey işletme kalmayacak.Kömür desen zamlandı, odun desen zamlandı, elektrik zaten tüm zamanların zirve fiyatında, doğalgazda da aynı sorunlar baş gösteriyor, fırın sahibi için hemen hemen her kalem zamlandı, bir ekmek desen 2.5-3 TL, vatandaş aldığı ekmekte bile kısıntıya gidince fırın sahipleri otomatik olarak en büyük etkilenen gruptan oldular, orta ve küçük esnaf bitince, büyük esnafa rakip kalmayacak,",
      "score": 0,
      "upvotes": 0,
      "downvotes": 0
    },
    {
      "author": "ZekiBeyy",
      "created_time": "May 30, 2022, 12:46:34 PM",
      "body": "Vatandaşı enflasyona ezdirmeyeceğiz dediler şöyle dediler böyle dediler ne dedilerse tam tersi oluyor. 2022 Ocak ayında asgari ücrete % 50,5 zam yapılmıştı geldiğimiz noktada ise Nisan ayı itibari ile yıllık enflasyon % 69,97 açıklandı, gerçek enflasyonun açıklananın en az 3 katı olduğunu tahmin etmek çokta zor değil. Açıklanan enflasyona göre bile asgari ücret zammı daha 4. ayda enflasyona yenik düşmüş durumda.Neyse anlatmak istediğim aslında şudur; artan fiyatlar karşısında gelirimiz artmadığı için mecburen her şeyden kısmaya başladık çünkü parayı yetiremiyoruz. En basit bir bisküvi bile 5 TL olmuş, önceki yıla göre rahat harcama yapamıyoruz rahatça bir yerlere gidemiyoruz. Artık çoğunluk porsiyon küçültmeye gitti",
      "score": 0,
      "upvotes": 0,
      "downvotes": 0
    },
    {
      "author": "püsür",
      "created_time": "May 30, 2022, 01:37:54 PM",
      "body": "Yemeksepeti'ni yaklaşık 20 yıldır kullanıyorum. Çok net hatırlıyorum liseye başlamadan yemeksepetinden lahmacun sipariş vermiştim, annem çok şaşırmıştı. Dediğiniz gibi yemeksepeti'nin de böyle promosyon yapması büyük bir gösterge olmuş. Arada çok nadir kupon vermişlerdi ama böyle promosyon hiç hatırlamıyorum. Ayrıca Getir ve Trendyolyemek'e oldukça pazar payı kaybetmiş olmalılar ki bu promosyonlara başlamışlar. Açıkçası biz de uzun zamandır yemeksepeti kullanmamıştık, sadece çok nadir pizza istediğimizde sadece yemeksepetinde olan bir pizzacıdan sipariş vermiştik. Yoksa trendyol ve getir daha hesaplı oluyor. Ben böyle tekelleşmeleri hiç sevmem, onun için getir'in ve trendyol'un bu piyasaya girmesi iyi oldu. Biraz yemeksepeti'nin burnu sürtünsün.",
      "score": 0,
      "upvotes": 0,
      "downvotes": 0
    },
    {
      "author": "Red Pie",
      "created_time": "May 30, 2022, 03:55:57 PM",
      "body": "Quote from: ZekiBeyy on May 30, 2022, 12:46:34 PMVatandaşı enflasyona ezdirmeyeceğiz dediler şöyle dediler böyle dediler ne dedilerse tam tersi oluyor. 2022 Ocak ayında asgari ücrete % 50,5 zam yapılmıştı geldiğimiz noktada ise Nisan ayı itibari ile yıllık enflasyon % 69,97 açıklandı, gerçek enflasyonun açıklananın en az 3 katı olduğunu tahmin etmek çokta zor değil. Açıklanan enflasyona göre bile asgari ücret zammı daha 4. ayda enflasyona yenik düşmüş durumda.Neyse anlatmak istediğim aslında şudur; artan fiyatlar karşısında gelirimiz artmadığı için mecburen her şeyden kısmaya başladık çünkü parayı yetiremiyoruz. En basit bir bisküvi bile 5 TL olmuş, önceki yıla göre rahat harcama yapamıyoruz rahatça bir yerlere gidemiyoruz. Artık çoğunluk porsiyon küçültmeye gitti Türkiye’de siyasette her söylenene inanmama olayını uzun süredir yaşıyorum. bunlar ne derse desinler enflasyona ezileceğimiz belliydi, ezildikte zaten. yapılan zam 6 ay olmadan bitti ve asgari ücretliye zam senede bir yapılıyor. bu yapılan zamlar neticesinde ciddi bir rakam ortaya çıkmadığı gibi ürünlere de asgari ücret kadar zam geliyor. iki ucunda bok olan bir değnek gibi.",
      "score": 0,
      "upvotes": 0,
      "downvotes": 0
    },
    {
      "author": "xzone",
      "created_time": "May 30, 2022, 07:18:20 PM",
      "body": "Şu an zamlar tam yansıtılmadı, bir de bu açıdan bakın. Bu sezon tarım ürünlerinin mahsulü tamamlandığında üretim maliyetlerinin en az 2 katına çıkmış olduğunu göreceğiz. Mazot, gübre, ilaç, işçi fiyatları inanılmaz yükselmiş durumda.Unun çuvalı 100 lirayken bu sene 600 lirayı buldu. Kimse kusura bakmasın ama 50 liraya pizza satıyorum diyen yer varsa yemeden önce 2 kere düşünün. Ufacık pizzanın üstüne konulan peynirin maliyeti zaten şu anda 50 lirayı bulmuş durumda. Yanına sucuğu, mantarı, zeytini falan eklenince 2 kişinin doyacağı bir pizzayı en az 70-80 liraya yapıyorsunuz. Restoranlar da fiyatları en azından bu seviyede tutmaya çalışıyor ama artık eskisi gibi yiyen yok, öğün başı bu fiyatları verirseniz günlük 200 lirayı sadece karnınızı doyurmak için harcamanız gerekiyor.Sadece yemeksepeti üzerinden iş yapan bir dükkan sahibi tanıdığım vardı, şu anda dükkanı açtığı zaman daha çok zarar ettiği için dükkana bile gelmiyor. Buradan hesap edin",
      "score": 0,
      "upvotes": 0,
      "downvotes": 0
    },
    {
      "author": "illetyus",
      "created_time": "May 31, 2022, 12:18:40 PM",
      "body": "Bende aktif olarak yemeksepetini kullanıyorum. Artan fiyatlardan rahatsız olmama rağmen alışkanlık haline geldiği için kullanmaya devam ediyorum. Buğday fiyatlarının daha fazla artması bekleniyor. Bir kaç yıl gıda fiyatları bu şekilde artmaya devam ederse küçük dükkanların büyük kısmı kapanacaktır.",
      "score": 0,
      "upvotes": 0,
      "downvotes": 0
    },
    {
      "author": "Retro Harmony",
      "created_time": "May 31, 2022, 02:13:20 PM",
      "body": "Quote from: xzone on May 30, 2022, 07:18:20 PMŞu an zamlar tam yansıtılmadı, bir de bu açıdan bakın. Bu sezon tarım ürünlerinin mahsulü tamamlandığında üretim maliyetlerinin en az 2 katına çıkmış olduğunu göreceğiz. Mazot, gübre, ilaç, işçi fiyatları inanılmaz yükselmiş durumda.Unun çuvalı 100 lirayken bu sene 600 lirayı buldu. Kimse kusura bakmasın ama 50 liraya pizza satıyorum diyen yer varsa yemeden önce 2 kere düşünün. Ufacık pizzanın üstüne konulan peynirin maliyeti zaten şu anda 50 lirayı bulmuş durumda. Yanına sucuğu, mantarı, zeytini falan eklenince 2 kişinin doyacağı bir pizzayı en az 70-80 liraya yapıyorsunuz. Restoranlar da fiyatları en azından bu seviyede tutmaya çalışıyor ama artık eskisi gibi yiyen yok, öğün başı bu fiyatları verirseniz günlük 200 lirayı sadece karnınızı doyurmak için harcamanız gerekiyor.Sadece yemeksepeti üzerinden iş yapan bir dükkan sahibi tanıdığım vardı, şu anda dükkanı açtığı zaman daha çok zarar ettiği için dükkana bile gelmiyor. Buradan hesap edin Elektrik zamlarının daha çoğalmasıyla birlikte kapanacak iş yeri sayısı daha da artacak hocam. Yemeksepeti gibi siteler de komisyon ile çalıştıkları için ister istemez zarar edecekler. Ne yapsınlar böyle kampanyalar yapıyorlar. Ben de artık iş yerimde yemek servisini bıraktım. Bir tost kaldı o da duruma göre iptal edilebilir. Hamburgere 50 lira yazıyorsun, maliyet 40 liraya dayanıyor elektriği ile. Değmez uğraşmaya.",
      "score": 0,
      "upvotes": 0,
      "downvotes": 0
    },
    {
      "author": "totti67",
      "created_time": "June 09, 2022, 06:06:46 AM",
      "body": "Her birim giderin toplama etkisi normal karşılanabilir fakat, toplam maliyetin de her birime fazlasıyla etki ettiği enteresan bir pahallılık yaşanıyor. artık mevzu o duruma geldi ki, insanlar örneğin dışarıda pizzayı 50 liraya yiyorsa evde yapmayı deniyor ve aynı kalitede olmayanı 70 liraya mal ediyor, bunun geyiğini içerir yüzlerce paylaşım var sosyal medyada. en temel ihtiyaç olan yemek tedariğinde bile müşteriye fiyatlar giderek daha çok gelmeye başlayacak, firmalara ise maliyetlerin sürekli artması nedeniyle müşteriye yüksek gelen fiyatlar yetmemeye başlayacak. ve en kötüsü, sayın bakanın dediği gibi en dibi görmedik, mevzu daha devam edecek gibi...",
      "score": 0,
      "upvotes": 0,
      "downvotes": 0
    },
    {
      "author": "Gencecikmen",
      "created_time": "July 22, 2022, 09:02:43 AM",
      "body": "Quote from: kriminall on May 30, 2022, 11:57:27 AMQuote from: Gencecikmen on May 30, 2022, 10:11:03 AMYakın zamanda uzun zamandır görüşmediğim bir tanıdık ile görüştüm. Kendisinin bir fırını vardı ve onu işletiyordu. Bildiğim kadarıyla işleri iyiydi. Büyük bir işletme değildi, karı koca işlettiği küçük ve aile işletmesi idi. Görüştüğümde öğrendim ki gıda fiyatlarındaki artışa dayanamamışlar ve batmışlar. Bu gidişle küçük ve orta düzey işletme kalmayacak.Kömür desen zamlandı, odun desen zamlandı, elektrik zaten tüm zamanların zirve fiyatında, doğalgazda da aynı sorunlar baş gösteriyor, fırın sahibi için hemen hemen her kalem zamlandı, bir ekmek desen 2.5-3 TL, vatandaş aldığı ekmekte bile kısıntıya gidince fırın sahipleri otomatik olarak en büyük etkilenen gruptan oldular, orta ve küçük esnaf bitince, büyük esnafa rakip kalmayacak, Hocam siz bir buçuk ay önce ekmeğin fiyatı 2,5-3 TL demişsiniz şimdi 4-5 lira arasında. Ekmek hani en temel gıda ürünü. Un ve diğer ürünlere de çok büyük zamlar geldi ve geliyor. Tanıdığım nerede ise tüm küçük ve orta esnaflar batıyor. Cep telefon tamircisinden firincisina. Dediğiniz gibi büyük esnafa (büyük holdinglere) rakip kalmayacak. Böylece zengin daha zengin fakir daha fakir olacak.",
      "score": 0,
      "upvotes": 0,
      "downvotes": 0
    },
    {
      "author": "DukeNickle",
      "created_time": "July 23, 2022, 10:53:19 PM",
      "body": "Enflasyon bu gibi yemek sitelerini de vurmuş oldu. Zaten yemeğin fiyatının pahalı olması yetmiyormuş gibi bu aracı sitelerin hepsi dünyanın komisyonunu da ekliyor üzerine. Örneğin dışarı çıkıp yerinde 60 liraya yiyebileceğiniz bir burger Yemeksepeti'nden söylediğinizde 80-85 liraları falan bulabiliyor. Bir de teslimat ücreti almıyoruz falan yazıyorlar da zaten başka türlü çıkarmış oluyorsunuz.    Ben yemek siparişlerinin eski yoğunluğunda olduğunu düşünmüyorum artık. Dışardan yemek de iyice lüks hale geldi.",
      "score": 0,
      "upvotes": 0,
      "downvotes": 0
    },
    {
      "author": "Phoenix Anka",
      "created_time": "July 24, 2022, 05:00:26 AM",
      "body": "Artık yemek fiyatları inanılmaz arttığı için insanlar hazır yemeğe yönelemiyorlar. Herkes evinde kendi yemeğini yapıyor. Hal böyle olunca iş komisyon alarak para kazanan uygulamaların yapacakları indirimlere ve kampanyalara kalıyor. Yemeksepetinin daha önce hiç kampanya yaptığını görmemiştim bugünlerde 30-40 lira indirimler ile insanları alışveriş yapmaya yönlendirmeye çalışıyorlar.",
      "score": 0,
      "upvotes": 0,
      "downvotes": 0
    },
    {
      "author": "karabiber",
      "created_time": "July 24, 2022, 07:59:06 AM",
      "body": "Paket servislerin kalitesi öyle düşük ki. Dışarıdan yemek söyleyeceğim zaman yüz kere düşünüyorum. Geç gelen yemek, eksik gelen yemek, özel siparişin unutulması vs.. üstüne yemeğin buz gibi yenmesi. Bu sebeple dışarıdan yemek söylemeyi uzun zaman önce kestim. Kampanyalar her ne kadar cazip gelse de evde yemeğimi kendim yapıyorum artık.",
      "score": 0,
      "upvotes": 0,
      "downvotes": 0
    }
  ]
}