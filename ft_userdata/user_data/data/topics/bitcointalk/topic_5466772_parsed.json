{
  "id": "topic_5466772",
  "title": "emre06060",
  "author": "emre06060",
  "created_time": "September 14, 2023, 10:56:18 AM",
  "content": "\"Gel vatandaş gel, uygun fiyata lise ve üniversite diploması satılır\" şeklinde üniversitesite veya lise kapılarında bağrılsa yeridir. Diyelimki lise diplomanız yok 50 TL vererek kaydoluyorsunuz, sınav zamanı yanınıza iyi bilen birini alıp onun verdiği cevaplarla dersleri yüksek notla geçiyorsunuz. Lisans diplomanız mı yok üzülmeyin. Üniversitede taban puanı geçin yeter. Hemen bir bölüme kaydolup sınav zamanı sosyal medya gruplarından soruların cevaplarını alarak mezun olabiliyorsunuz. Bu arada benden duymuş gibi olmayın ülkemizde üniversite mezunu sayıları her yıl artıyormuş. Peki bu diplomalar işe yarayacak mı? Tabiiki yarayacak. Bu diploma ile KPSS'ye girip 60 KPSS puanıyla size özel hazırlanmış başvuru şartları ile kadroyu kapabilirsiniz. Bu arada şaka şaka arkadaşlar, ülkemiz eğitimin çok güzel olduğu, her önüne geçenin diploma alamadığı, aldığı diplomanın değerini koruyan ve eğitimi ve bilgisi yüksek olanın iş sahibi olduğu bir ülke. Bu ülkede diploman varsa ona değer verilir. İşe alımda bu diplomadan herkeste var denmez. Çünkü herkes boşa okumuş olmaz, varsa diploması hak ederek almıştır. Varsa bir kariyeri partisi cemaati olduğu için değil sağlam eğitimi ve vibilgisi olduğu içindir. İşte bu yüzden canım ülkem yaşanabilir, her önüne gelenin elini kolunu sallayarak giremediği, mutlaka eğitimli olanların girebildiği bir ülkedir.",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5466772",
  "comments": [
    {
      "author": "meser#",
      "created_time": "September 14, 2023, 02:34:23 PM",
      "body": "Eğitimin kalitesi gerçekten de yerlerde hocam bu durum ilkokullara kadar inmiş vaziyette. Daha doğrusu çocuklarının eğitimine yeterli bütçe ayıramayanlar için yerlerde. Geçtiğimiz günlerde bir abim 3.sınıfa giden çocuğun bakın ilkokul lise değil ikinci yabancı dil eğitimi aldığını söyledi okulunda. Devlet okullarında eğitim alan çocuklar bırak 2.yi 1 yabancı dili bile öğrenemiyorlar. Onu geç gerek deprem ve gerekse de pandemi zamanında uzaktan eğitim sayesinde bazıları mezuniyet için tüm şartları rahatlıkla çalışmadan tamamladı bazıları da %50'sini bu sayede tamamladı ve şuanda diplomaları var. Bunların dışında kalan öğrencilerin %99'u bu dersleri nasıl olsa verdim diyerek özenli bir şekilde çalışmadı ve sonuç ortada olacak. Üniversite mezunu sayısı artıyor ama düzgün eğitim almış birey sayısı azalıyor. Bu da geleceğimizden çalınıyor demektir. Yanisi velhasılı kelam şöyle bir sözle bitirmek istiyorum konu dışı gibi gelebilir ama bana göre çok konu içi: \"İşleri var dinimiz gibi; dinleri var işimiz gibi\"",
      "score": 0,
      "upvotes": 0,
      "downvotes": 0
    }
  ]
}