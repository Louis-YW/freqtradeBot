{
  "id": "topic_5429409",
  "title": "maxpaynen",
  "author": "maxpaynen",
  "created_time": "December 16, 2022, 01:57:59 PM",
  "content": "Geçtiğimiz günlerde tutuklanan FTX kurucusu Sam Bankman Fried ciddi suçlamalarla karşı karşıya. Şimdi hukuki sürecin nasıl işleyeceği merak ediliyor.FTX borsası kripto para piyasasının temel gündem maddesi olmayı sürdürüyor. Geçtiğimiz ay yaşanan çöküşle piyasayı zorlu bir ortama sokan borsanın eski CEO’su Sam Bankman Fried, uzun bir süredir tartışmaların odağı oldu. SBF yoğun bir şekilde hedef alınırken ABD New York Güney Bölgesi Savcılığı beklenen adımı attı. Savcılık hafta başında SBF’nin Bahamalar’da tutuklandığı açıkladı.FTX ve Alameda Research’ün arkasında yer alan Bankman Fried’ın şimdi ABD’ye iadesi bekleniyor. 8 ayrı suçlama ile karşı karşıya olan Fried için 115 yıl hapis cezası öngörülüyor. Zira uzmanlar savcılığın kuvvetli suçlamalarda bulunduğuna dikkat çekiyor. Suçlamalar arasında, “müşteriler ve borç verenler üzerinde dolandırıcılık, menkul kıymetler dolandırıcılığı, emtia dolandırıcılığı, kara para aklama” yer alıyor. Haberin detaylarına kaynak linkten ulaşabilirsiniz.Kaynak: BeInCrypto TR",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5429409",
  "comments": [
    {
      "author": "Bthd",
      "created_time": "December 19, 2022, 05:17:07 PM",
      "body": "Hiç kimseden bir şey çalmadığı halde 130 gündür hapiste tutulan Tornado Cash geliştiricisi Alexey Pertsev yada halk için çalışan yüksek değerlere sahip Aaron Swartz sözde adalet ile pençeleşip yaşamaktan vazgeçerken binlerce insanı açık ve tartışmasız şekilde dolandıran, marketi manipüle eden böylece dolaylı yoldan çok daha fazla insanın zarar görmesine sebep olan Sam Bankman daha olay ilk ortaya çıktığında tutuklanmalıydı. Günlerce açıklarını kapatabilmesi için süre tanıdılar. Güçlünün adaletinin sadece 3. sınıf ülkelerde işlediğini düşünüyor olsak dahi dünyada siyasi yada diğer açılardan güçlenmiş kişiler için adalet mekanizması her yerde daha farklı işliyor. Hepsi bir yana merkezi bir şirket çok daha önce denetlenmeliydi ve gerçek temellere oturmadığı tespit edilebilmeliydi. Bu saatten sonra SBF ve suç ortaklarına verilecek hiç bir ceza insanların kaybettiklerini geri getirmeyecek. Birileri manipüle edilmiş kaldıraçlı tahtalarda işlem gerçekleştirirken tüm varlıklarını kaybedip intihar etmiş bile olabilir.",
      "score": 0,
      "upvotes": 0,
      "downvotes": 0
    },
    {
      "author": "flipme",
      "created_time": "January 12, 2023, 08:24:11 PM",
      "body": "Ortalama bir insan ömründen daha uzun bir cezanın kime ne faydası olabilir ki? Parası çalınmış binlerce insan var. Onlar Sam'in nezih hapishane koşullarında ıslah edilmesini değil paralarını geri almayı umut ediyorlar. Sam kürek mahkumu olsa dolandırdığı insanlara paralarını geri ödeme fırsatı oluşur. Ancak, 115 yıllık hapis cezasının kimseye bir faydası olmaz. Öte yandan, Ftx skandalı bütün piyasaları derin bir çöküşü zorladı. Bitcoin'i, altcoinleri ve Alameda Research’ün yatırım yaptığı projelerin hepsini çıkmaza sürükleyerek herkesi kötü etkiledi. Bu mahkemenin sonunda iyi hal indirimi veya yetkililerle işbirliği yapması nedeniyle ceza indirimi almaz umarım.",
      "score": 0,
      "upvotes": 0,
      "downvotes": 0
    },
    {
      "author": "mandown",
      "created_time": "January 23, 2023, 05:25:22 PM",
      "body": "1 ay bile yatmayacaktir adamın siyasi gücü var arkasında onu savunan çok para yok diyor biryerlerden bı lerce dolar kefalet ödeniyor hop sokağa bu adam yatmaz para yatırmaz. Bunun planları çoktan yapılmış bellimi.",
      "score": 0,
      "upvotes": 0,
      "downvotes": 0
    },
    {
      "author": "Pierre 2",
      "created_time": "February 02, 2023, 11:01:54 AM",
      "body": "Quote from: mandown on January 23, 2023, 05:25:22 PM1 ay bile yatmayacaktir adamın siyasi gücü var arkasında onu savunan çok para yok diyor biryerlerden bı lerce dolar kefalet ödeniyor hop sokağa bu adam yatmaz para yatırmaz. Bunun planları çoktan yapılmış bellimi.Hocam tam olarak nereden siyasi gücü var hiçbir yerde görmediğim için soruyorum merak ettim. Bence de böyle paralı bir abinin hapis yatması ihtimali aşırı düşük mutlaka ama mutlaka bir bağlantı bularak kendini kurtarır diye düşünüyorum. Zaten adamın ilk açıklamaları da şirketin finansal performansı çok kötüydü ama ben elimden geleni yaptım minvalindeydi. Yani minareyi çalan kılıfını hazırlar durumu bu. Bariz belli.",
      "score": 0,
      "upvotes": 0,
      "downvotes": 0
    },
    {
      "author": "ExCarry",
      "created_time": "February 03, 2023, 07:18:46 PM",
      "body": "İktidardaki demokratlara en büyük finansı sağlayanlardan biridir kendisi, bende aldığı cezanın sürdürülebilir olduğunu düşünmüyorum",
      "score": 0,
      "upvotes": 0,
      "downvotes": 0
    }
  ]
}