{
  "id": "topic_5466428",
  "title": "püsür",
  "author": "püsür",
  "created_time": "September 11, 2023, 02:16:35 PM",
  "content": "Kötü şöhretini bildiğimiz çin tuzu diye tabir edilen ve özellikle cipslerde, hazır noodle'larda aroma arttırıcı olarak bulunan MSG yani Monosodyum Glutamat gerçekten söylendiği kadar zararlı mı? Kısa cevap: Değil.- Nedir bu Glutamat?Glutamat kısaca 'umami' denen tadı veren bir molekül. Türkçe'de başka karşılığı olmayan bu tat tıpkı acı, tatlı, ekşi gibi kendine has bir tat olarak tanımlanıyor. Glutamat yiyeceklerde doğal olarak bulunuyor, örneğin domates, et, yoğurt ve peynirler yoğun olarak glutamat içeriyor. Anne sütünde bile glutamat bulunuyor.Monosodyum Glutamat ise glutamat molekülünün sodyum ile sentezlenerek tuz haline getirilmesi. Yani bildiğimiz sofra tuzu olan NaCl'de klorür yerine glutamat bağlanmış şekli. Tüketilen sodyum miktarı açısından bu önemli, örneğin kalp ve tansiyon hastaları için.- Peki MSG'nin kötü olduğu nereden çıkmış?QuoteMSG ile ilgili endişeler 1968 yılında, Çinli Amerikalı bir doktorun The New England Journal of Medicine'de yazdığı yazıda, Çin yemeği yedikten sonra genel olarak hasta hissettiğini ve bunun MSG'den kaynaklanabileceğini belirtmesiyle ortaya çıkmıştır. Diğer araştırmacılar da kısa sürede bu iddiayı doğrular nitelikte çalışmalar ortaya koydu ve MSG bir halk sağlığı suçlusu haline geldi. 70'lerde Chicago Tribune gazetesi \"Çin Yemekleri Sizi Çıldırtıyor mu? MSG 1 Numaralı Şüpheli.\" Tarihçi Ian Mosby'nin 2009'da yazdığı gibi, tüm bu ilgi \"Çin kültürüyle ilişkili garip bir şekilde 'egzotik', 'tuhaf' ve 'aşırı' uygulamalar hakkında uzun süredir devam eden bir dizi varsayım için tıbbi meşruiyeti yeniledi\". Washington Üniversitesi'nde diyet beslenme uzmanı olan Amanda Li'ye göre, bu MSG ile ilişkili tüm semptomların saçmalık olduğu anlamına gelmiyor; insanlar her gıdaya olduğu gibi MSG'ye karşı da hassas olabilir ve yedikten sonra baş ağrısı gibi genel semptomlar yaşayabilir. Ancak \"araştırmalar MSG tüketimini herhangi bir ciddi potansiyel advers reaksiyona bağlayan net bir kanıt göstermemiştir\" dedi.Yani MSG sanıldığı ve yansıtıldığı kadar öcü bir gıda değil. Tuz gibi çok yenirse zararlı bir şey ancak uzmanlar her şey gibi kararında yenirse direkt kötü bir madde olmadığını söylüyor. Fast food, cips ya da hazır noodle'ların trans yağlar veya koruyucular gibi insan sağlığına zararlı çok daha fazla içeriği varken suçun MSG'yi atılması pek bilimsel değil.Bu bilgiyi öğrendikten sonra benim fark ettiğim bir şey oldu. Domateste glutamat çokmuş, domates salçasında bu daha da yoğunlaşmış oluyor. Bizde bu sebeple neredeyse tüm yemeklere salça koyma adeti doğal olarak ortaya çıkmış olabilir. Bu benim kişisel görüşüm.https://evrimagaci.org/monosodyum-glutamat-msg-veya-cin-tuzu-zehir-kadar-tehlikeli-mi-1055https://www.youtube.com/watch?v=HwqZoXWQHcchttps://www.youtube.com/watch?v=K5QUP0-k3UE",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5466428",
  "comments": [
    {
      "author": "flyingcarpet",
      "created_time": "September 11, 2023, 03:41:42 PM",
      "body": "\"Gizli katil\" diye haberlerini yapıyorlardı bunun hatırlıyorum. Bir de cipslerde falan bağımlılık yapan madde diye de tanımlamışlardı. Çocukları ne kadar uzak tutmaya çalışsakta market ürünleriyle büyüyorlar. Bu madde her yaştan insana bağımlılık yapabiliyor ve yediğiniz an doygunluk hissi olmuyor diye aklımda kalmış. Maddeyi söylediğim gibi google'a yazdığımda çıkan haberi yazımın sonuna ekliyorum. Ben zararlı diye biliyordum araştırmadan, sadece duyduklarımla ama yazdıklarınız doğruysa daha iyi olur tabi. https://www.ntv.com.tr/saglik/cin-tuzu-cocuklarda-bagimlilik-yapiyor,CMZL9k5BCEObFdx1amzQ7g#:~:text=%C3%87ocuklardaki%20cips%20ba%C4%9F%C4%B1ml%C4%B1l%C4%B1%C4%9F%C4%B1n%C4%B1n%20nedeninin%20'sodyum,Dr.",
      "score": 0,
      "upvotes": 0,
      "downvotes": 0
    },
    {
      "author": "SUPERSAIAN",
      "created_time": "September 12, 2023, 05:04:38 PM",
      "body": "Fast food, cips ya da hazır noodle'ların paketlenmiş her bir gıdanın artık bunlara gıda da denmez toksik paketlenmiş besinlerin hepsi zehirdir içinde ne olduğunu ayrıntılı bilmesem de öyledir. Yediğinizden sonra bile rahatsız ediyor bu gıdalar bedeninizi. Monosodyum Glutamat, hazır paketlenmiş ürün fazla tercih etmediğim için dikkat etmemişim. Gün içerisinde ki magnezyum, vitamin , protein ve yağ oranını dengeli tutup hareketli yaşamaya başladığımızda insan ömürü de daha uzamış oluyor. Monosodyum Glutamat zararlı mı bilmiyorum tek bildiğim paketlenmiş gıdaların zararlı olduğu uzak durun.",
      "score": 0,
      "upvotes": 0,
      "downvotes": 0
    },
    {
      "author": "Silence Scream",
      "created_time": "September 12, 2023, 06:40:06 PM",
      "body": "Konu özelinde biraz araştırma yapmak istedim. Beni buna itti. Bu yüzdem konu pozitif benim açımdan. Beni araştırmaya iten konu her zaman pozitiftir. Genel formül aşağıdaki gibidir.Ancak bunun 2 formu var . L ve D formu. Onlar da şöyle : L-MSGD-MSGBunlardan L olan bu etkileri yaratırken D formlu olanın hiç bir böyle etkisi olmadığı saptanmış. İlginç değil mi? Bağlandığı yer değişince etkiler tamamen değişiyor. İşte kimya böyle karmaşık bir konu. Mono sodyum Glutamat, lezzet kuvvetlendirici olarak kullanılıyor. Lezzet kuvvetlendirici olarak kullanım sebebi de belli lezzeti ön planda tutup daha fazla tüketilmesini sağlamak. Bu konuda da devreye o öcü giriyor : KAPİTALİZM. Daha fazla para kazanmak adına belki 1 paket cipsi 1 ayda tüketeceğiniz yerde bu tuzu oraya bağlayarak lezzetini daha belirgin ve damakta kalıcı etki yaratarak ayda 5 cips tüketmenizi sağlayan işte tam da bu olgu. Kapital düzen üreteni sevmez, tüketeni sever. Bu yüzden bisiklet süreni değil, araba ve motorsiklet sürücüsünü sever kapitalizm. Bisiklet süren yakıt almaz, doğa dostudur. Kapital düzene para kazandırmaz. Ayrıca bu özel tuz genellikle ekşi,tuzlu gıdaların tatlarını baskın hale getiriyor. Tatlılarda pek bir uyumu olduğunu söyleyemeyiz diyorlar. Kaynak : https://www.askimya.com/urunler/mono-sodyum-glutamat-115.html",
      "score": 0,
      "upvotes": 0,
      "downvotes": 0
    },
    {
      "author": "meser#",
      "created_time": "September 12, 2023, 06:55:11 PM",
      "body": "Süte su katıldı, una alçı katıldı, pul bibere odun talaşı katıldı, katıldı da katıldı keza bizim ülkemizde üretilen ürünlere eklenen çin tuzundan direk uzak dururum allah bilir ne katmışlardır. Keza çinde üretiliyorsa kaçarım. Diğer ülkelerde arkama bile dönmeden kaçarım çünkü @Silence Scream hocamında dediği gibi bu tuz tamamen iştah açarak tüketimin arttırılması için kullanılıyor. Ayrıca domates vb şeylerde de var diye bir sav vardı ilgili linkte buna da şunu demek isterim meyvelerde de şeker var ama asıl şeker hastalığına yol açan şey hazır besinlerde içine hunharca basılan şeker yani böyle bir kıyaslama çok mantıklı bir kıyaslama olarak gelmiyor bana ne yazık ki. Ama şu da bir gerçek ki bu bahsettiğimiz hazır gıdalar a101 bim gibi yerlerin hazırlattığıysa MSG dile gelse yeminler etse abi ben suçsuzum dese de inanmam",
      "score": 0,
      "upvotes": 0,
      "downvotes": 0
    },
    {
      "author": "flipme",
      "created_time": "September 13, 2023, 09:47:18 AM",
      "body": "Monosodium glutamate formülünde bile China yazıyor. Çin tuzu ismini sonuna kadar hak etmişler. Ben yemeklerimde genel olarak tuz kullanmıyorum. Özel bir çaba ile tuz, şeker ve undan kaçınmaya çalışıyorum. Şeker ve un kullanmanı azalttığım için hiçbir problem yaşamıyorum ama uzun süre tuz kullanmadığımda tuz krizine girdiğimi hissediyorum. Kavrulmuş tuzlu mısır çerezlerden veya tadını sevdiğim başka tuzlu mamüllerden tüketiyorum. MSG hakkında bilgim yoktu. Bir şey sosyal medyada aşırı derecede kötü ilan edildiğinde veya aşırı derecede övüldüğünde genelde abartı olduğu anlaşılıyor. Zeytinyağının abartıldığı bir konu vardı forumda. Aklıma ilk olarak o geldi. Aynı şekilde MSG'nin de öcü ilan edilmiş olabileceğini düşündüm.",
      "score": 0,
      "upvotes": 0,
      "downvotes": 0
    },
    {
      "author": "xzone",
      "created_time": "September 13, 2023, 01:21:23 PM",
      "body": "Bir dönem bu konuya çok kafa yormuştum, konu ile ilgili sayısız makale okuduğumu hatırlıyorum. Yıllar geçtikçe MSG hakkında pozitif bir şeymiş gibi bir algı oluşmaya başladı; belki kasıtlı yapıldı belki haklılar bilmiyorum ama gün geçtikçe daha masum bir şey olduğu yönünde bir görüş oluştu.Eski araştırmalarda çok zararlı olduğu ve beyinde ciddi yıkımlara yol açtığı belirlenmişti. Şimdi hiçbir şey olmamış gibi masum davranmak bana samimi gelmiyor",
      "score": 0,
      "upvotes": 0,
      "downvotes": 0
    },
    {
      "author": "püsür",
      "created_time": "September 14, 2023, 06:22:47 PM",
      "body": "Ben bu konuya şuradan takıldım: Japon bir şefin kafaya POV kamera takmışlar ve onun gözünden yemek yapışını izlediğimiz bir kanala denk geldim. (https://www.youtube.com/watch?v=MTb3XISqTMw) Videolar beni adeta büyüledi birkaç gün hepsini izledim. Terapi gibi videolar, sinir stres kalmadı. Bu wok tavanın yanında soya sosu, acı biber vs baharatlar soslar var. Bir de üç beyaz var, her yemeğe birer pinçik atıyor. Merak ettim, yorumlarda yazmışlar tuz, şeker ve MSG. Ya dedim bu msg zehir gibi bir şey değil mi adamlar özellikle her yemeklerine bundan nasıl koyuyorlar. İşte araştırdım ki bildiğimiz gibi zehir ya da öcü değilmiş. Anladığım kadarıyla Çin'den Japonya'ya Endonezya'dan Malezya'ya adamlar üç öğün her yemeklerinde bir pinçik msg yiyor. Sanıldığı kadar kötü bir şey olsa bu milyar tane insanın hastalıktan kanserden vs kırılması lazım diye düşündüm. Yukarıda dendiği gibi cips ya da noodle vs hazır gıda olduğu için bir sürü kimyasal içeriyor ama sadece bu monosodyum glutamat herkesin bildiği kadar kötü bir şey değilmiş.",
      "score": 0,
      "upvotes": 0,
      "downvotes": 0
    },
    {
      "author": "Phoenix Anka",
      "created_time": "September 14, 2023, 07:09:43 PM",
      "body": "Quote from: püsür on September 14, 2023, 06:22:47 PMBen bu konuya şuradan takıldım: Japon bir şefin kafaya POV kamera takmışlar ve onun gözünden yemek yapışını izlediğimiz bir kanala denk geldim. (https://www.youtube.com/watch?v=MTb3XISqTMw) Videolar beni adeta büyüledi birkaç gün hepsini izledim. Terapi gibi videolar, sinir stres kalmadı. Bu wok tavanın yanında soya sosu, acı biber vs baharatlar soslar var. Bir de üç beyaz var, her yemeğe birer pinçik atıyor. Merak ettim, yorumlarda yazmışlar tuz, şeker ve MSG. Ya dedim bu msg zehir gibi bir şey değil mi adamlar özellikle her yemeklerine bundan nasıl koyuyorlar. İşte araştırdım ki bildiğimiz gibi zehir ya da öcü değilmiş. Anladığım kadarıyla Çin'den Japonya'ya Endonezya'dan Malezya'ya adamlar üç öğün her yemeklerinde bir pinçik msg yiyor. Sanıldığı kadar kötü bir şey olsa bu milyar tane insanın hastalıktan kanserden vs kırılması lazım diye düşündüm. Yukarıda dendiği gibi cips ya da noodle vs hazır gıda olduğu için bir sürü kimyasal içeriyor ama sadece bu monosodyum glutamat herkesin bildiği kadar kötü bir şey değilmiş.Aslında bende böyle ohoo çok kötü zannediyordum ama sadece zannediyormuşuz çünkü bu kadar kötü etkileri olmadığı ortada. Bir paket cips yemek daha fazla zarar verir herhalde yemeklerin içine bir pençik atılan MSG’den. Özellikle o Noodle dedikleri kötülüğü hiç bir insan kendine yapmamalı. Tamamen yapay yiyecek ve hiç bir faydası yok.",
      "score": 0,
      "upvotes": 0,
      "downvotes": 0
    },
    {
      "author": "LGD2Business",
      "created_time": "September 14, 2023, 09:36:12 PM",
      "body": "Bu hazır yiyeceklerin hepsi zararlı zaten önemli olan neyi ne kadar tükettiğiniz. Her gün bunlarla beslenen birinin sağlıklı kalması mümkün değil nasıl 100 yaşını devirenler beslenmesine dikkat eden kişiler oluyorsa bunun sağlıkla doğrudan bağlantısı var. Ben paketli gıdaları mümkün olduğunca tüketmemeye çalışıyorum ama ne yaparsak yapalım bunları tamamen hayatımızdan çıkaramıyoruz.",
      "score": 0,
      "upvotes": 0,
      "downvotes": 0
    },
    {
      "author": "W Jr.",
      "created_time": "September 15, 2023, 01:48:34 AM",
      "body": "Quote from: LGD2Business on September 14, 2023, 09:36:12 PMBu hazır yiyeceklerin hepsi zararlı zaten önemli olan neyi ne kadar tükettiğiniz. Her gün bunlarla beslenen birinin sağlıklı kalması mümkün değil nasıl 100 yaşını devirenler beslenmesine dikkat eden kişiler oluyorsa bunun sağlıkla doğrudan bağlantısı var. Ben paketli gıdaları mümkün olduğunca tüketmemeye çalışıyorum ama ne yaparsak yapalım bunları tamamen hayatımızdan çıkaramıyoruz.Paket gıdaları tüketmemeye özen göstersek bile artık Türkiye değil, dünya genelinde süregelen bir hazır gıda sezonu başladı.Artık insanlar dışarıdan yemek söylüyor ve dışarıdan söylediğimiz yemeklerin içerisinde ne derece sağlıklı gıda veya yağ kullanıldığını bilmiyoruz.Bazen mutlaka sizin de başınıza geliyordur dışarıdan yemek yedikten sonra ishal olma durumları oluyor.Bu genellikle kullanılan kalitesiz yağdan kaynaklı bir durum.Artık insan ömrü bunlardan sonra 100 yıl olmaz.Muhtemelen biz de 60’ı zor görürüz bence.",
      "score": 0,
      "upvotes": 0,
      "downvotes": 0
    },
    {
      "author": "RaltcoinsB",
      "created_time": "September 18, 2023, 06:00:34 PM",
      "body": "Quote from: W Jr. on September 15, 2023, 01:48:34 AMQuote from: LGD2Business on September 14, 2023, 09:36:12 PMBu hazır yiyeceklerin hepsi zararlı zaten önemli olan neyi ne kadar tükettiğiniz. Her gün bunlarla beslenen birinin sağlıklı kalması mümkün değil nasıl 100 yaşını devirenler beslenmesine dikkat eden kişiler oluyorsa bunun sağlıkla doğrudan bağlantısı var. Ben paketli gıdaları mümkün olduğunca tüketmemeye çalışıyorum ama ne yaparsak yapalım bunları tamamen hayatımızdan çıkaramıyoruz.Paket gıdaları tüketmemeye özen göstersek bile artık Türkiye değil, dünya genelinde süregelen bir hazır gıda sezonu başladı.Artık insanlar dışarıdan yemek söylüyor ve dışarıdan söylediğimiz yemeklerin içerisinde ne derece sağlıklı gıda veya yağ kullanıldığını bilmiyoruz.Bazen mutlaka sizin de başınıza geliyordur dışarıdan yemek yedikten sonra ishal olma durumları oluyor.Bu genellikle kullanılan kalitesiz yağdan kaynaklı bir durum.Artık insan ömrü bunlardan sonra 100 yıl olmaz.Muhtemelen biz de 60’ı zor görürüz bence. İşe geliyorum hocam ben mesela evde yiyemeyince gelip mecburen dışarıda bir şeyler yemek zorunda kalıyoruz çünkü gece gelince 13 saat gündüz gelince 11 saat mesai var bu mesai süresince aç kalmak bir insanın yapabileceği şeyler değil mecburen bizler de sağlıksız gıda tüketiyoruz ama şu düzende maalesef ki böyle olmak zorunda oluyor yapacak bir şey yok",
      "score": 0,
      "upvotes": 0,
      "downvotes": 0
    }
  ]
}