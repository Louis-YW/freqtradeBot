{
  "id": "topic_5446017",
  "title": "Gencecikmen",
  "author": "Gencecikmen",
  "created_time": "March 23, 2023, 08:47:21 AMLast edit: March 23, 2023, 09:29:23 AM by Gencecikmen",
  "content": "22 mart 2023 tarihinde Türkiye Cumhuriyeti'nin 12. Cumhurbaşkanı Recep Tayyip Erdoğan tarafından canlı yayında açıklanan bilgiye göre en düşük emekli maaşı miktarı 7500 TL olmuş.Bir iki gün önce okuduğum bir haberde yaptırılan anket sonuçlarının beklenenden kötü gelmesi üzerine Nisan ayında yapılması beklenen iyilestirilmelerin hemen yapılacağına dair şeyler yazıyordu. Galiba haber doğru.Kaynak: https://www.haberturk.com/cumhurbaskani-erdogandan-en-dusuk-emekli-zammi-aciklamasi-2023-en-dusuk-emekli-maasi-ne-kadar-oldu-3576132",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5446017",
  "comments": [
    {
      "author": "xzone",
      "created_time": "March 23, 2023, 08:54:24 AM",
      "body": "Beklenen bir hareketti, bir sonraki adımda da memurlara zam vereceklerini düşünüyorum. Zaten yılbaşındaki zam muhabbetinde Nisan ayı için tekrar bir güncelleme yapılabileceği konuşuluyordu. Şu anda asgari ücretin artış oranı ve emekli-memur maaşlarına gelen zamma bakınca arada bir dengesizlik olduğunu herkes görebiliyor. Önce emekliyi iyileştirdiler, şimdi de memura yönelecekler.Seçim öncesinde yapabilecekleri her ekonomik yardımı yaparlar. Ekmek 1 liradan 5 liraya çıkınca 2 gün konuşur unuturuz ama cebe bir anda 10 bin lira para yatınca aylarca akılda kalır. Bu yüzden zam yerine ikramiye bile verebilirler bayram harçlığı gibi",
      "score": 0,
      "upvotes": 0,
      "downvotes": 0
    },
    {
      "author": "Hvdv",
      "created_time": "March 23, 2023, 08:55:19 AM",
      "body": "Ben paylaşacaktım, sizin paylaştığınızı görünce yeni konu açma gereğinde bulunmadım. Kaynak linki tıklanmıyor sanırım noktalama işaretinden sonra boşluk bırakmanız gerekiyor hocam.Güne güzel bir haberle başladık. Benim gibi anne ve babanız emekliyse 7500 liraya arttırılacak maaş, ailenin yükünü biraz olsun hafifletecek ancak yine de alacağınız ne varsa bir an önce almanızı tavsiye ederim. Herkes emekli maaşlarına göre fiyatları yükseltecek. Ortada bir sebep yokken üretim fiyatı aynı birim olan ürünlere yüzde 25-30 arası zam gelebilir dikkatli olun.",
      "score": 0,
      "upvotes": 0,
      "downvotes": 0
    },
    {
      "author": "Gencecikmen",
      "created_time": "March 23, 2023, 09:30:34 AM",
      "body": "Quote from: Hvdv on March 23, 2023, 08:55:19 AM Kaynak linki tıklanmıyor sanırım noktalama işaretinden sonra boşluk bırakmanız gerekiyor hocam.Teşekkür ederim hocam, düzelttim oldu galiba. Telefondan yaparken maalesef hep hata yapıyorum.",
      "score": 0,
      "upvotes": 0,
      "downvotes": 0
    },
    {
      "author": "mandown",
      "created_time": "March 23, 2023, 11:31:26 AM",
      "body": "Her yıl seçim olsun Seçim zamanı vatandaş akıllarıne geliyor",
      "score": 0,
      "upvotes": 0,
      "downvotes": 0
    },
    {
      "author": "eightdots",
      "created_time": "March 23, 2023, 06:14:08 PM",
      "body": "Emekliye ilk başta verilen zammın yeterli olmadığını zaten her kesim söylemişti. Şimdi 7500 yaptılar ama bence seçime yakın asgari ücretle eşitleyecekler. Eşitlerlerse iyi olur en azından aldıkları paranın bir kıymeti olur yoksa çok düşük seviyede kalıyordu. Seçimden dolayı bunların yapılması da ayrı bir konu. Vatandaşın seçimden önce zor durumda olduğu bilinmiyor muydu sanki. Şimdi herkes gelecek olan zamlardan korkuyor. Asıl bunun önüne geçmek için çalışmalılar. Maaşa artış geliyor ve daha ele geçmeden çoktan başka şeylere gelen zamlarla beraber elden çıkmış oluyor. Yapılan iyileştirme güzel ama diğer zamlara müdahale edilmediğinde anlamı kalmıyor maalesef.",
      "score": 0,
      "upvotes": 0,
      "downvotes": 0
    },
    {
      "author": "MK-74",
      "created_time": "March 23, 2023, 11:03:46 PM",
      "body": "Seçim yaklaşıyor böyle şeylerin gelmesi çok doğal tabi.Seçime kadar halkın yararına olacak şeyler yükselir, zararına olacak şeylerde düşer.Anket sonuçlar kötü geliyor, artık oy toplamak için allah ne verdiyse verecekler.",
      "score": 0,
      "upvotes": 0,
      "downvotes": 0
    },
    {
      "author": "Pierre 2",
      "created_time": "March 23, 2023, 11:19:30 PM",
      "body": "Ocak ayında vereceklerini şimdiden veriyorlar çünkü hem enflasyon etkisi ertelenmiş oluyor hem de iq sü düşük emekli kesim yüksek zam aldığını zannedip oy basıyor. Memura zam da çok huzursuzluk hakim diye verilecek ben de katılıyorum. Nisan ayında bence memur zammı da belli olur. Memurlara 1000 lira gibi bir seyyanen zam bekliyorum yanılacağımı zannetmiyorum 2000 vermezler. 1000 tatmin edici gelir mi bu da size bırakıyorum. 100 lira gibi bir şey oldu zaten.",
      "score": 0,
      "upvotes": 0,
      "downvotes": 0
    },
    {
      "author": "Pulsar77",
      "created_time": "March 24, 2023, 01:02:09 PM",
      "body": "Yani şöyle bir durum var. En düşük emekli maaşına gelen zam biraz olsun rahatlatabilir tabi ki ama çok inanılmaz bir fark yaratmaz. Ayrıca bir başka sıkıntı da bana göre şu ki, bu emekliler dünyanın primini ödemelerine rağmen hala tam istedikleri oranda bir zam alamıyorlar. Bu durumdan muzdarip olup yakınan çokça insan da var ki haklılar da.Seçim yaklaşmasa belki de şu anki gelen zamı bile göremeyebilirdik o da ayrı bir konu da. Bakalım önümüzdeki günlerde farklı bir düzenleme daha gelecek mi ama pek sanmıyorum.",
      "score": 0,
      "upvotes": 0,
      "downvotes": 0
    },
    {
      "author": "gospodin",
      "created_time": "March 24, 2023, 03:36:34 PM",
      "body": "sadece istanbul gibi büyük şehirler değil, tüm türkiye'de kiralar uçmuş. bu yüzden verilen en düşük maaş olan 5.500 tl çok düşüktü. (7.500 tl de öyle ama 5.500'den daha iyi olduğu kesin.) burada dul ve yetim maaşının çok daha düşük olduğunu belirtmek gerekiyor. sadece eş varsa yeni artıştan sonra  5.600 tl civarı alacak mesela. aynı şekilde ikramiye de bu şekilde ödeniyor.şimdi de bazıları, haklı olarak, diyor ki \"ula ben gün sayısı olarak çok ödedim, para da fazla gitti. şimdi az ödeyenle aynı maaş alıyorum. adalet nerede!\" valla hacılar her iki taraf da haklı.",
      "score": 0,
      "upvotes": 0,
      "downvotes": 0
    },
    {
      "author": "Distraction",
      "created_time": "March 24, 2023, 05:21:24 PM",
      "body": "Herkesin görüşü farklı olabilir tabi ama bence en düşük emekli maaşının asgari ücretle eşdeğer olması lazım ki biraz daha sağlam bir iyileştirme olsun. Çünkü ülke şartları gitgide ağırlaşıyor sonuçta o yüzden bununla baş etmek hiç de kolay olmayacak bu insanlar için. 7500 tl alacak olan ve İstanbul'da yaşayan kim bilir kaç tane emekli vardır.Biraz daha sağlam bir artış olsa bu kategorideki emeklilere biraz daha nefes aldırabilir.",
      "score": 0,
      "upvotes": 0,
      "downvotes": 0
    },
    {
      "author": "LGD2Business",
      "created_time": "March 24, 2023, 07:46:30 PM",
      "body": "Seçim olunca zam gelir seçim yokken kimsenin umrunda değil. Emekliler de ne güzel zam geldi diye oyunu verir mi yoksa hak ettiklerini almak yerine onları buna muhtaç eden sisteme tekme atarlar mı yakında göreceğiz. Bu ülkedeki her problem maddi eksikliklerden ortaya çıkıyor. Refah için yaşamamız gereken bir coğrafyada sürekli birilerine muhtaç hale getiriliyoruz. Çoğunluğun bir uyanış yaşaması şart.",
      "score": 0,
      "upvotes": 0,
      "downvotes": 0
    },
    {
      "author": "püsür",
      "created_time": "March 24, 2023, 10:21:03 PM",
      "body": "Quote from: Distraction on March 24, 2023, 05:21:24 PMHerkesin görüşü farklı olabilir tabi ama bence en düşük emekli maaşının asgari ücretle eşdeğer olması lazım ki biraz daha sağlam bir iyileştirme olsun. Çünkü ülke şartları gitgide ağırlaşıyor sonuçta o yüzden bununla baş etmek hiç de kolay olmayacak bu insanlar için. 7500 tl alacak olan ve İstanbul'da yaşayan kim bilir kaç tane emekli vardır.Biraz daha sağlam bir artış olsa bu kategorideki emeklilere biraz daha nefes aldırabilir.Asgari ücret aşırı fazlayken onun yanında düşük maaş alan emeklilerin maaşını arttırmak kağıt üzerinde mantıklı gözükebilir, bu durumun suçlusu emekliler değil ancak yılbaşından beri fiyatların çok ayrı boyutta uçtuğunu herkes görüyordur. Asgari ücreti seçim şovu için aşırı arttırdılar, yağlı kuşbaşı et 300 lira oldu. Dışarıya cüzdanla çıkarsanız cebinizden 300-500 lira çıkması işten bile değil. Cüzdan almadan düz yürümek için çıkmak tek çözüm. Bu kadar saçma yönetimin ve para politikalarının sonucunu emekliler çekmemeli, yükseltilmesi zorunlu gibi gözüküyor ama oy verirken de birazcık mantık bekliyoruz. Son göz boyamaya aldanmayıp birazcık mantıklı olsalar belki ülke kurtulacak.",
      "score": 0,
      "upvotes": 0,
      "downvotes": 0
    },
    {
      "author": "mandown",
      "created_time": "March 24, 2023, 11:28:05 PM",
      "body": "Keşke her emeklinin maaşı artsa bunlar seçim vaadinden başka birşey değil öyle en düşük emekli maaşı 7500 lira diye birşey malesef yok dul yetim vs gibi gelen emekli maaşları ciddi anlamda düşük.Hoş 7500 lira olsa ne olacakki 1 kg et 300 lira. 1000-1500 tl altı doğalgaz gelme ihtimali yok aynı şekilde elektrikte. 3 kişilik bir ailenin her kafta pazar masrafı 500-700 arası.1kg domates 30 tl",
      "score": 0,
      "upvotes": 0,
      "downvotes": 0
    },
    {
      "author": "Pierre 2",
      "created_time": "March 25, 2023, 06:14:06 PM",
      "body": "Yanlış bilmiyorsam yeni yıla girdiğimizden minimum ücretlere yapılan zamlar %100 leri geçti ama memur zamları bunun 3te 1 ya var ya yok. Özel sektörde de bazı büyük şirketler çalışanlarına %50 verdi ki bunlar istisnadır. Çoğunluğu minimumdan zam yaptı. Enflasyon tavan üstüne tavan yapmaya devam ediyor. Para arzı sürüyor. Kur korumalı hikayesi olmasa Lira bitecek iyice. Ülke nereye gidiyor bilmiyorum. Kendimi hazırladım umarım pişman olmam uzun vadede.",
      "score": 0,
      "upvotes": 0,
      "downvotes": 0
    },
    {
      "author": "xzone",
      "created_time": "March 25, 2023, 06:56:58 PM",
      "body": "Memurlara da zam gelir diyordum ama bugün malum partide görevli birinden açıklama geldi. Toplu sözleşme adı altında zaten yapılan bir anlaşma olduğu için ekstra bir zam söz konusu olmayacaktır diyorlar.Bir yandan bakımda uçsuz enflasyonu engellemek için ufak da olsa bir adım olacak ve zaten boş olan kasa iyice boşalmayacak. Diğer yandan bakınca milyonlarca kişi beklediği zammı alamamış olacak.İki ucu da sıkıntı, bakalım ne yapacaklar",
      "score": 0,
      "upvotes": 0,
      "downvotes": 0
    },
    {
      "author": "ZekiBeyy",
      "created_time": "March 25, 2023, 07:14:00 PM",
      "body": "Olması gerekenler oluyor diye sevinen bir toplum haline getirildik hoş 7500 lira ile günümüzde yaşamak bile oldukça zor alım gücü bitik durumda, kendi evi olan emekli için bir nebze olsun iyileştirilmiş bir maaş ama tamamen emekliyi düşünmek değil seçim içim yapılmış durum yoksa şimdiye kadar yapılması gerekirdi.",
      "score": 0,
      "upvotes": 0,
      "downvotes": 0
    },
    {
      "author": "Mustang Shelby",
      "created_time": "March 25, 2023, 07:25:19 PM",
      "body": "Quote from: Pierre 2 on March 25, 2023, 06:14:06 PMYanlış bilmiyorsam yeni yıla girdiğimizden minimum ücretlere yapılan zamlar %100 leri geçti ama memur zamları bunun 3te 1 ya var ya yok. Özel sektörde de bazı büyük şirketler çalışanlarına %50 verdi ki bunlar istisnadır. Çoğunluğu minimumdan zam yaptı. Enflasyon tavan üstüne tavan yapmaya devam ediyor. Para arzı sürüyor. Kur korumalı hikayesi olmasa Lira bitecek iyice. Ülke nereye gidiyor bilmiyorum. Kendimi hazırladım umarım pişman olmam uzun vadede.Kur korumalısın da varlığı var sadece. Adı var kendi yok eskisi kadar çok talep görmüyor. Şu an bol keseden zamlar veriliyorsa bence basılan paraların rahatlığıyla veriliyor. Şimdi de asgari ücrete zam yapılıp 10 bin liranın üstüne çıkarmalardan bahsediyorlar. Daha bu söylenti çıktı üç harfli marketler fiyatı uçurdular ortalama yüzde 25 zamlar bugün yapıldı bile. Ülkede dolar sabit, üretim maliyeti dolar bazında sabit, satış fiyatları uçuyor. Geçen gün bir iş adamının daha önce böyle para kazandığım bir dönem hatırlamıyorum lafını duyunca bazı şeyler daha fazla oturdu.",
      "score": 0,
      "upvotes": 0,
      "downvotes": 0
    },
    {
      "author": "onurgozupek",
      "created_time": "March 26, 2023, 08:49:17 AM",
      "body": "Bitcointalk forumunda, devletin para basıp para dağıtmasını hoş karşılayanları görmek inanılır gibi değil.Kaynağı olmadan basılan para = ENFLASYONENFLASYON = Alım gücünün düşmesiAlım gücünün düşmesi = Devletin havadan dağıttığı paranın çöpe gitmesiİşin bir de asgari ücrete azami zam komedisi var ki tam seyirlik. Asgari ücrete %50 zam yapılınca, asgari ücretli çalıştıran özel sektör sattığı her ürün ve hizmete aradaki farkı yansıttı. Dolayısıyla, sen yemek yediğinde, evine usta çağırdığında, kargo gönderirken, fırından ekmek alırken daha çok para ödemeye başladın.Yani kısaca, devlet para dağıttıkça, senin cebindeki paran pul oldu sevgili arkadaşım. Cebinizde daha çok para girdiğinde değil, aynı parayla daha çok ürün ve hizmet alabildiğinizde sevinmemiz gerekiyor.\"Yıllarca çaldılar, biraz da bizi görsünler\" diye düşünenler için kötü  bir haberim var: Bal kavanozunu çalıp sana bir parmak bal yalatan hırsızın verdiği ödül değil, suça ortak olman için sus payıdır.",
      "score": 0,
      "upvotes": 0,
      "downvotes": 0
    },
    {
      "author": "RaltcoinsB",
      "created_time": "March 26, 2023, 12:34:49 PM",
      "body": "Emekliler için iyi haber gözüküyor ama tamamen göz boyama ve seçim öncesi biz verdik algısı olacak arkadaşlar bunu herkes biliyor herhalde bir memur olarak maaşımın yarısını ev kirasına veriyorum ve yazın tekrar zamlanacak yazın bana gelen zam tefe tüfe oranında olmayacak ama kira zammı tefe tüfe olarak olacak şimdi adalet bunun neresinde bunu güzel bir şey gibi görmeyin devletin sorumluluğu maaş arttırmak değil eldeki maaşı alım gücünü yükselterek daha kullanışlı hale getirmekte",
      "score": 0,
      "upvotes": 0,
      "downvotes": 0
    }
  ]
}