{
  "id": "topic_5426902",
  "title": "Mustang Shelby",
  "author": "Mustang Shelby",
  "created_time": "December 08, 2022, 12:39:51 PM",
  "content": "Merhaba sevgili dostlar. Bugün ki konumuz Ebbinghaus unutma eğrisi. Çoğumuzun hayatında yer alan şey öğrenmek. Öğrenmenin çeşitleri mutlaka var bunu başka bir konuya bırakabiliriz. Bugün, Ebbinghaus‘un unutma eğrisi ile öğrenilebilir bilginin kayboluş süresini ve bunu nasıl uzun süreli tutabileceğimize kısa bir bakış atacağız.İşte bizim unutma eğrimiz. Bir bilgiyi öğrendikten sonra ilk 20 dakikada neredeyse bilgilerin sadece yarısı hatırlanabilir düzeye düşüyor. 31 gün sonunda ise yüzde 25’in altına iniyor. Bu da bizim öğrendiklerimizi hatırlamak ve hafızamızda tutmak için ne kadar çaba sarfetmemiz gerektiğini gösteren bir örnek oluyor. Özellikle ders çalışırken bu sıkıntı aşmak için en güzel yöntem bol tekrar. İşte tekrarların önemi. Tabi tekrarlar yapılırken bir anda tekrar etmek yerine belirli periyotlarla yapılan tekrarlar daha verimli olduğunu araştırmalarla gösterdi. Arılar üzerinde yapılan bir deneyde 30 saniyede bir yapılan tekrarlar ile 10 dakika aralıklarla bir tekrar yapılan arı grubunda, 10 dakikada bir tekrar yapan arıların şekerli suyu daha çabuk tanıdığı görülmüş. Şimdi siz biz arımıyız diyorsunuz biliyorum ama burada konumuz öğrenme  Bir bilgiyi 1 saatte 20-25 kez tekrarlamak size uzun süreli hafıza kazandırmaz. Belirli periyotlarla bunu yapabilirsiniz.Basit bir örnekle :Öğrenilen ilk bilgiyi 1- Aynı gün yatmadan önce tekrar,2- Ertesi gün tekrar,3- Bir hafta sonra tekrar,4- Bir ay sonra tekrar,5- 4-6 ay sonra tekrar ederek bilginin hafızanızın hatırlanabilir bölümüne kaydetmenizi sağlayabilirsiniz. Ayrıca ders çalışma yöntemlerinde soru tekrarları çok önemli. Aynı şeyi soru tekrarı yaparakta pekiştirebilirsiniz.Kaynaklar :https://medium.com/türkiye/ebbinghaus-unutma-eğrisi-ve-ezber-teorisi-c486fb48f042https://www.kisiselgelisim.com/unutma-egrisi-ve-kolay-ogrenme-ogrendiginizi-nasil-unutmazsiniz/amp/",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5426902",
  "comments": [
    {
      "author": "verbakalim",
      "created_time": "December 08, 2022, 04:29:55 PM",
      "body": "İlginç bir grafik. Sanki bu grafik bizdeki pek çok kişiye uymuyor. Biz öğrendiğimiz bir konuyu ders bittikten sonra nerdeyse hiç bir kırıntı kalmayacak şekilde unutmayı yeğliyoruz. Her haltı ezberlemeye çalışmaktan bıkmışız. Severek isteyerek öğrendiğimiz bir konuyu seneler sonra bile kolaylıkla hatırlar iken genelde hatırlama hep çok zor oluyor.",
      "score": 0,
      "upvotes": 0,
      "downvotes": 0
    },
    {
      "author": "SUPERSAIAN",
      "created_time": "December 11, 2022, 10:53:53 AM",
      "body": "Ebbinghaus unutma eğrisi, calışma prensibinin adının Ebbinghaus eğrisi olduğunu ilk defa duyuyorum ve öğreniyorum. Aslında bu metodu bir şey öğrenmek istediğimde fazla fazla tekrar yaparak bu tekrarları da günlere yayarak bilinçsiz bir şekilde yaptığımı fark ettim. Tekrar etmek fiziksel aktivite olarak motor becerileri geliştirmek anlamında da kalıcılık sağlıyor bir bilgiyi öğrenirken de.Dediğiniz gibi bu tekrarları zamana yaymak daha verimli oluyor.",
      "score": 0,
      "upvotes": 0,
      "downvotes": 0
    },
    {
      "author": "Phoenix Anka",
      "created_time": "December 11, 2022, 04:53:34 PM",
      "body": "Öğretmenler her zaman bol tekrar edin derdi de sebebini söylemezlerdi. Bundan dolayıymış demek ki. Vücudun hatırlama oranı tekrarla artıyormuş. Bir konuyu öğrenmek istediğimiz tekrar yapmak gerektiğini bir kere daha ispatlarıyla görmüş olduk sağolun hocam. Açıkçası böyle bir denklem, eğri olduğunu bile bilmiyordum.",
      "score": 0,
      "upvotes": 0,
      "downvotes": 0
    },
    {
      "author": "Silence Scream",
      "created_time": "December 11, 2022, 06:18:58 PM",
      "body": "Pek değeri bilinmeyen bir şey olsa da kalıcılık adına böyle yöntemler daha başarılı olayları tetikleyebiliyor. Okula giderken dershaneye gitmek bir öğrenci için en iyi metotlardan birisiydi, artık bu kültür kalktığı için (sanıyorum) öğrenciler pekiştirmek için kendi çabalarıyla bir yere gelmek zorunda. Geçmişte başarılı öğrencilerin bir çoğu devlet okullarında gördüğü dersleri dershanede tekrar edip soru çözerek aklına pekiştiren çocuklardan oluşuyorlardı. Eğitimsiz olan benim ailem ise üniversite kazanamazsan dershaneye gidersin diyerek olaya bakış açısıyla bizi bundan mahrum etmişti. İstemeden de olsa unutma eğrisinden her zaman geri kaldım. Genellikle son günlerde ders çalışıp sınavları verme yöntemini benimsemiştim.",
      "score": 0,
      "upvotes": 0,
      "downvotes": 0
    },
    {
      "author": "kriminall",
      "created_time": "December 12, 2022, 05:20:57 PM",
      "body": "İnsanoğlu her şeyi unutmaya programlı bence, unutmak da hatırlamak kadar önemli ama kritik bilgilerimizi unutmamak daha önemli, özellikle öğrenci olan arkadaşlarımız için bu bilgiler kritik önem arz ediyor, tekrar etmek önemli ama sürekli tekrar edince insan kendini inek gibi de hissediyor bir süre sonra",
      "score": 0,
      "upvotes": 0,
      "downvotes": 0
    },
    {
      "author": "eightdots",
      "created_time": "December 12, 2022, 06:14:00 PM",
      "body": "Farklı bir bilgiymiş. Bir şeyi öğrenmek istiyorsanız onu şu kadar gün tekrar edin videoları izliyordum bir ara. Tabi bu kişiden kişiye farklılık gösterir ama bu hafızanızın hatırlanabilir bölümü olayı mantıklı geliyor. Denemekte fayda var. Farkında olmadan uyguladığımız zamanlar da olmuş ama sürekli tekrarları belirli günlere bölerek yapmışlığım var ve çok faydasını gördüm. Hafıza bir şekilde ben bunu biliyorum deyip önümüze çıkarması daha da hızlanıyor.",
      "score": 0,
      "upvotes": 0,
      "downvotes": 0
    },
    {
      "author": "l99l",
      "created_time": "December 12, 2022, 07:46:26 PM",
      "body": "Üniversitede vize, final döneminde gece yatmadan, sabah kalkınca sürekli ezber yapardım. Bu şekilde hafızamda epey bir kalıcı oluyordu. Belli bir aralık geçtiğinde bu bilgiyi sadece calıştığımız vize ve finaller için ezber yaptığımız için üzerinden vakit geçince unutuyorduk doğal olarak. Kodlama yöntemi de bilgiyi uzun süreli belleğe kayıt etmek için güzel bir yöntem bunu da kullanırdım.",
      "score": 0,
      "upvotes": 0,
      "downvotes": 0
    }
  ]
}