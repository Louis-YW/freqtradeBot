{
  "id": "topic_5447667",
  "title": "GazetaBitcoin",
  "author": "GazetaBitcoin",
  "created_time": "April 05, 2023, 11:11:58 AMLast edit: May 14, 2023, 09:30:21 AM by GazetaBitcoin",
  "content": "Autor: fillipponeTopic original: Debunking the \"Bitcoin is an environmental disaster\" argumentRecent am tot auzit critici spunându-mi că \"Bitcoin poluează prea mult\", \"Bitcoin consumă prea multă energie\" și alte argumente de genul. Aceste arguments sunt la fel de vechi precum Bitcoin, chiar și Satoshi discutându-le și au fost demitizate de multe ori, iar aici voi încerca să organizez toate materiale, pentru a contracara aceste acuzații. Voi încerca să “răspund” acuzelor specifice, cu câteva contraargumente susținute de date, site-uri și referințe, astfel încât să fie mai ușor de aranjat o “apărare” pentru Bitcoin, în cazul puțin probabil în care Bitcoin ar avea nevoie de apărare.AcuzațieRețeaua Bitcoin consumă la fel de multă energie precum XXXIndice de Consum Energetic al BitcoinApărareTeleviziunile, avioanele, luminile de Crăciun, materialele plastice, toate solicită cantități enorme de energie pentru a fi produse și utilizate: care este cantitatea de energie considerată a fi excesivă în producerea lor? De ce este făcut acest calcul pentru Bitcoin și nu pentru alte bunuri?Conform datelor oferite de Indicele Cambridge de Consum Energetic al Bitcoin dispozitivele ținute în standby, doar în the Statele Unite, ar putea alimenta întreaga rețea Bitcoin timp de mai mult de un an și jumătate (valoarea se află în permanentă scădere).Mineritul de bitcoin este, în realitate, destul de prietenos cu mediul în comparație cu mineritul metalelor ce pot stoca valori (cum ar fi aurul). QuoteBitcoin este recunoscut ca un mediu pentru stocarea valorilor, ceea ce îl aseamănă cu aurul. În 2020, 3200 tone de aur au fost minerite, ceea ce presupune aproximativ 90.301.440 milioane de tone de CO2 emis.În comparație, se estimează că Bitcoin a emis în jur de 37 milioane tone de CO2 în anul 2021, China alimentând 65% din rata de hash în martie 2021. China s-a angajat să ajungă la zero până în 2050, împreună cu cele mai multe țări care au participat la acordul de la Paris. Mergând pe această presupunere, dacă acest lucru se va materializa, ar însemna că Bitcoin ar fi alimentat de energie regenerabilă până în 2050, devenind o tehnologie care nu provoacă dioxid de carbon. În plus, mineritul de aur este cunoscut a fi una dintre cele mai distructive industrii responsabile pentru poluarea apei potabile cu cianură, mercur și alte metale grele, în timp ce distruge mediile curate și provoacă afecțiuni ale stării de sănătate. Eliminarea nevoii de aur nu doar că are potențialul de a decarboniza industria auriferă, dar ar reduce și aceste impacturi ecologice negative și cele care afectează sănătatea. Totuși, pentru a decarboniza Bitcoin este nevoie de susținere din partea țărilor care au participat la acordul de la Paris.Editare: Informație despre politica energetică a ChineiChina utilizează cele mai rentabile materiale regenerabile și, realist, ar putea genera 60% din energia sa cu surse de energie verde, până în 2030. Se estimează că implementarea energiei regenerabile ar putea ajuta China să economisească în jur de 11% din costuri. Fiind mai fezabil să urmeze legile economice, este mai probabil ca minerii de bitcoin să utilizeze surse de energie regenerabilă, dacă acestea sunt mai ieftine. Efectul ar fi acela de reducere a nivelului de dioxid de carbon eliminat.Sursa: RedditAlte activități umane produc rezultate comparabile.Conform unui studiu recent, vizionarea de Netflix produce 100g de CO2 pe oră.Netflix are 205 milioane de abonați.Fiecare abonat Netflix vizionează două ore zilnic, în medie.Astfel, Netflix a transmis 149 miliarde de ore anul trecut.Dacă fiecare oră reprezintă 100g de CO2, atunci prin vizionarea Netflix au fost adăugate atmosferei 15 milioane de tone pe an. Netflix singur are emisii aproape cât o treime din întreaga industrie Bitcoin, deci ghiciți ce s-ar întâmpla dacă am adăuga alte surse de poluare.  Acuzație Minerii din China distrug mediul pentru a produce bitcoin. O mare parte a energiei produse în China se realizează cu resurse fosile, în special cărbune, și nu se susține amprenta ecologică în cadrul Bitcoin. ApărareMinerii, prin natura lor, sunt interesați să caute energie la cel mai mic preț posibil. Piața energiei, ca oricare alta, este guvernată de legea cererii și ofertei. Energia care este ieftină este, în general, produsă în exces, altfel nu ar fi exploatată și, literalmente, irosită. Mulți mineri sunt concentrați în uzine hidroelectrice mari (de exemplu, în China), unde nivelurile de producție în surplus sunt enorme și, astfel, pot obține prețuri mici pentru energie. Este suficient să spunem că, în 2017, din cei 250 Twh produși la barajul Yunnan, 155 Twh au fiost utilizați (95 Twh fiind risipiți, întrucât nu puteau fi stocați). Studii recente arată că mineritul de bitcoin utilizează 39% energie regenerabilă (solară, hidroelectrică, eoliană, geotermală etc.) și 25% energie derivată din resurse nucleare, cuprinzând și un minim de energie fosilă. Aceste procentaje sunt în creștere, în special în China, unde tranziția spre producție cu emanații scăzute de carbon are loc mai rapid.  Bitcoin contribuie la eficiența industriei energetice, putând preveni, de pildă, \"reducerea furnizării de energie electrică din surse regenerabile”, sau făcând să fie profitabliă captarea gazelor care altfel ar fi destinate arderii, ceea ce încurajează producătorii să reducă emisiile de carbon. Proiectele energetice bazate pe emisii scăzute de carbon, precum cele hidroelectrice, nucleare sau regenerabile pot fi transformate în unele profitabile prin vânzarea către mineritul de bitcoin a excesului de energie produsă. O mare parte a energiei produse nu este utilizată corect, în parte din cauză că este dispersată în utilizări neprofitabile (dispersie în rețea, dispersie termică în motoare endotermice etc.), în parte din cauză că este produsă în locuri sau momente în care nu există necesitate (ex.: centrale care produc în afara perioadelor de vârf, centrale nucleare care produc când prețul este prea scăzut etc.). Ei bine, în acest spațiu, Bitcoin poate contribui din plin, utilizând eficient resurse care altfel ar fi irosite.QuoteDe reținut, energia neutilizată reprezintă două treimi din toată lectricitatea generată. Această energie este produsă, însă în final nu este folosită constructiv. Cantitea anuală irosită este în jur 66.7 trilioane de BTU. Ca o comparație, această cantitate echivalează cu risipirea anuală a 2.3 miliarde tone de cărbune.QuotePotențialul utilizării resurselor regenerabile în cadrul Bitcoin este deja unul evident în China. Un raport din 2019 al Coinshares relatează că aproximativ 75% din mineritul de bitcoin provine din energie regenerabilă care este obținută de la noile hidrocentrale. Aceste noi surse de venit au facilitat funcționarea unor uzine care altfel nu ar fi fost viabile din punct de vedere economic, în condițiile existente. Bitcoin în postura de baterie.QuoteDeci, dacă ne gândim la Bitcoin ca la o baterie, ce putem face cu ea? Proprietățile cheie ale bateriei Bitcoin sunt: 1) este mereu pornită și nu are nevoie de permisiuni (nu există nevoia de a găsi clienți, ci trebuie doar pornită) și 2) caută în mod natural electricitate ieftină: va cumpăra mereu când prețul va fi unul avantajos.Date fiind aceste proprietăți, bateria Bitcoin poate contribui la proiectele bazate pe resurse regenerabile (și la rețelele electrice, la modul general) în diverse moduri: Linii de interconectare: când se dezvoltă resurse noi de energie trebuie aplicat pentru a le avea conectate la rețea. Texasul singur are peste 100 GW de proiecte cu resurse regenerabile aflate în lista de așteptare. Poate dura și un an pentru eliberarea acestor cozi, timp în care aparatele ar putea fi pornite pentru a obține bitcoin.Finanțarea proiectului: dezvoltatorii de proiecte bazate pe energie regenerabilă au nevoie de capital pentru a finanța lucrările, înainte de a avea clienți. Bateria Bitcoin este mereu gata de a fi primul client. Probleme geografice: uneori, locurile cele mai însorite sau cele mai expuse vântului nu sunt cele cu cei mai mulți clienți, deci este dificilă justificarea dezvoltării resurselor regenerabile. Bateria Bitcoin rezolvă aceste probleme, devenind un fel de “linie de transmisie virtuală”.  Aspecte legate de timp și de balanța rețelei: uneori nu avem cea mai mare nevoie de electricitate atunci când soarele strălucește și când bate vântul. Totuși, rețelele electrice sunt piețe care trebuie să aibă o balanță perfectă între cerere și ofertă. Ca urmare, resursele conectate la rețea trebuie deseori să se “întrerupă” (să se oprească) dacă produc prea multă energie la momente nepotrivite. Bateria Bitcoin este pregătită să cumpere 24 de ore din 24, 7 zile din 7, atunci când prețul este convenabil, pornindu-se și oprindu-se după nevoie și participând la acordurile de achiziție a energiei precum și la programele de răspuns pentru cereri.Subperformanță: referitor la problemele de timp și de balanță a rețelei expuse mai sus, deseori resursele care folosesc energie regenerabilă produc mai multă energie decât este necesar în rețeaua lor, conducând la performanță financiară suboptimală. Bateria Bitcoin este pregătită să cumpere, dacă nimeni altcineva nu o va face. Curățarea rețelei: pe lângă energia regenerabilă, bateria Btcoin poate ajuta atât în ceea ce privește emisiile, cât și amestecul de energie. De exemplu, Crusoe Energy atașează turbine eficiente și echipament de minerit siturilor cu arderi de gaze existente , ameliorând emisiile și convertind energia în bateria Bitcoin. Mergând mai departe, acele profituri ar putea fi chiar preluate și reinvestite în altă parte în resurse care folosesc energie regenerabilă, ceea ce ar reprezenta o altă variantă a ideii că Bitcoin este o “linie de transmisie virtuală” (adică o baterie).  AcuzațieRețeaua Bitcoin este cât se poate de ineficientă. PoW conduce la consumarea unei imense cantități de energie pentru fiecare tranzacție, în comparație cu Visa. ApărareEnergia consumată de rețeaua Bitcoin este, de asemenea, utilizată pentru a o securiza, întrucât un atacator care ar vrea să distrugă Bitcoin ar trebui să folosească (ceea ce implică să cumpere sau să producă) o cantitate mai mare de energie decât cea utilizată de rețea.PoW este eficient și mineritul este o industrie foarte competitivă. Orice mică lipsă de eficiență este pedepsită de o profitabilitate scăzută. Aceasta îi ghidează pe mineri spre eficiența cea mai înaltă.Costul mineritului nu este totuna cu costul energetic al tranzacțiilor și datele metrice invocate spre a fi comparate (ex.: costul unei tranzacții Bitcoin cu energia consumată pentru o tranzacție realizată în rețeaua Visa) sunt lipsite de sens. Mecanismul de minerit servește la a face sistemul mai sigur (de la dubla cheltuire la alte posibile atacuri asupra rețelei) într-o rețea unde nu este necesară încrederea, adica una lipsită de o autoritate centrală care să actualizeze în mod efectiv registrul. Singura comparație onestă ar fi aceea dintre costul per total al sistemelor de securitate din circuit și sistemele bancare. Cât se cheltuie anual la nivel global pentru a face ca băncile și sistemele de plată să fie sigure și de încredere? Cu toate serverele dedicate, centrele de date, infrastructurile de rețea, procedurile care solicită în permanență autorizări, reglementări, plăți prin compensare, reconcilieri etc. Să nu ne mai gândim și la costurile de construcție, operațiuni, mentenanță și supraveghere a ATM-urilor, filiale, seifuri și sisteme de siguranță etc.Într-un articol scris foarte bine, Guido D.Assori de la Conio (cel care a semnat prima tranzacție SegWit) afirmă că aceasta este o calitate, nu un defect. Iată o traducere a acestei părți a articolului, unde răspunde acuzației lui Paolo Attivissimo cu privire la câtă energie consumă Bitcoin pentru a valida doar 7 tranzacții pe secundă. QuoteToată această energie pentru doar 7 tranzacții pe secundă?Al treilea atac ar fi acela în care Bitcoin ar efectua 7 tranzacții pe secundă și, în mare, pentru un astfel de sistem chiar și câțiva kilowați ar fi acum irosiți (curios totuși că Attivissimo își amintește de această problemă semnificativă, după ce a acceptat, timp de ani de zile, donații cu bitcoin pe blogul său).Rapid: acest număr, din păcate, apare dintr-o neînțelegere profundă a adevăratei decuplări dintre infrastructura tehnologică numită \"blockchain\" și transferul de valori în cadrul Bitcoin.Este frecvent, însă nu îl face să fie mai puțin eronat.Premiză: \"Este o calitate!\" sau, mai degrabă, mărimeă blockchain-ului este una mică în mod deliberat.Capacitatea de a scrie pe un blockchain trebuie să fie un lux, întrucât acesta rămâne descentralizat, astfel încât oricine, oricând și cu un efort relativ mic, poate verifica independent corectitudinea tranzacțiilor din rețea și nu doar marile instituții bancare.Totuși, în zilele noastre, în orice moment al zilei, monedele bitcoin sau contractele referitoare la valoarea acestora sunt intermediate sau tranzacționate, la diverse niveluri, la exchange-uri crypto, pe platforme custodiale, prin intermediul monedelor cu valoare fixată la paritate de 1:1, pe lanțuri secundare, în rețeaua Lighting sau prin intermediul contractelor pentru diferență, având varii niveluri de aplicabilitate.Și aceasta se petrece prin intermediul unui număr de tranzacții care este mai mare de 7 pe secundă, credeți-mă! A afirma opusul ar fi ca și cum ne-am aștepta ca nesul matinal, plătit la bar, să fie înregistrat de toate copiile de siguranță ale tuturor nodurilor circuitelor interbancare din zona Euro.Deci câte tranzacții sunt, în realitate?În general, este un număr ce nu poate fi cuantificat, care va fi tot mai mic pe măsură ce estimările vor fi tot mai euristice, mulțumită, de asemenea, și platformelor care păstrează anonimitatea.Pentru a da o idee generală, putem spune că fiecare tranzacție care este înregistrată în vreun registru al unei platforme, care reprezintă bitcoin, poate exista doar datorită faptului că la bază se află o Dovadă de Lucru care, la nevoie, permite reglementarea unei stări precise a lanțului de tranzacții, de o lungime nedefinită (moneda mea ajunge la tine, tu i-o dai lui, i-o dai altuia, acesta o rupe în trei și o dă altuia, care colecționează 8 ). Nu te aștepți ca toate monedele pe care le schimbi să fie notate undeva?In mod destul de simplist, zi de zi, oamenii se bazează pe intermediari pentru a schimba o valoare în bitcoin fără a folosi un blockchain în mod direct.Conceptul global al descentralizării este menținut însă unicul, adevăratul, obligatoriul registru digital rămâne mereu ultimul element de legătură.Prin urmare, comparând cele 7 tranzacții fantomă (acesta fiind un număr bun în 2013, însă acum există mai multe tranzacții, chiar și pe lanț) cu abilitatea lumii de a tranzacționa bitcoin, și corelând totul cu PoW, este ca și cum ne-am aștepta să existe, mereu, un număr suficient de furgonete pentru a muta tot aurul din toate seifurile lumii care vrea să preschimbe aur.Desigur, nu funcționează așa.Bitcoin nu este un sistem de plată, ci unul de reglementare. Ca urmare, comparația nu ar trebui făcută cu circuitele de plată (cum ar fi cărțile de credit), ci cu diversele protocoale de reglementare (precum SWIFT, CHIPS), sau Fedwire.Referitor la acest aspect, vă recomand să citiți articolul O privire îndeaproape asupra impactului mineritului de bitcoin asupra mediului.QuoteBitcoin este un sistem de reglementare, nu un agregator de plățiSă începem cu ce e mai important. Ce este Bitcoin și ce nu este?Bitcoin este un sistem de reglementare, precum FedWire, nefiind un agregator de plăți precum Visa. Mereu văd Bitcoin comparat cu Visa, MasterCard sau PayPal, iar aceasta este sursa principală a atrocităților matematice prin care costul per ansamblu al electricității folosite de Bitcoin este raportat la tranzacții și apoi comparat cu ceea ce nu este. Energia utilizată de o tranzacție a unui sistem de reglementare este o dată metrică lipsită de sens pentru a judeca modul în care utilizează Bitcoin energia.La fel cum cele aproximativ 800.000 de tranzacții zilnice ale FedWire nu reprezintă un bun etalon pentru numărul total al tranzacțiilor zilnice cu dolari (USD), cele aproximativ 325.000 de tranzacții zilnice din rețeaua Bitcoin nu sunt un bun instrument de măsură pentru numărul total zilnic de tranzacții cu bitcoin (BTC/XBT). Cele mai multe tranzacții cu bitcoin nu sunt vizibile. Ele se efectuează în sistemele agregatoare de plăți ale exchange-urilor, în rețeaua Lightning și, da, chiar și în cadrul unor agregatoare precum PayPal, Square sau MasterCard. Acestea sunt propagate doar periodic pe blockchain-ul Bitcoin în forma unor tranzacții vizibile.Acest tip de soluții poartă numele de stratificare a rețelei. Ele reprezintă o abordare încercată și testată pentru a separa tranzacțiile ordinare cu amănuntul de tranzacțiile mari, de reglementare, acesta fiind exact modul în care facem deja lucrurile când vine vorba de banii fiat și sistemele monetare. Într-un astfel de sistem, stratul de bază, precum FedWire (sau Bitcoin), acționează doar pe post de arbitru final al tranzacțiilor de reglementare, în timp ce orice altceva, aceasta reprezentând majoritatea tranzacțiilor, are lor în straturile superioare agregatoare de plăți, care sunt deseori sisteme diferite.Cu alte cuvinte, Bitcoin nu este în competiție cu Visa, MasterCard sau Paypal. Bitcoin este un sistem monetar independent de care agregatorii se pot folosi.A prezenta consumul de electricitate al Bitcoin sub forma numărului de tranzacții zilnice este doar o diversiune.Considerații similare pot fi făcute pentru comparația dintre aur și bitcoin privit ca \"aur digital\" și apoi, pe lângă costurile pentru păstrarea în siguranță a aurului să se adauge și cele pentru minerit, rafinat, topit, transport etc. Provoc pe oricine să dezbată că toate aceste procese pot fi considerate ca fiind “verzi” și totuși, ciudat, nu am auzit pe nimeni să se plângă sau sa solicite interzicerea aurului pentru impactul său asupra mediului.Mai jos regăsim un răspuns foarte bun al lui Nic Carter, care cuprinde toate argumentele de mai sus, acesta demitizând un articol din Bloomberg referitor la minerit: Noahbiectivitate asupra mineritului de bitcoinQuoteEditorialistul Bloomberg Noah Smith are multe idei despre Bitcoin. Unele sunt chiar solide și respectă realitatea protocolului, ceea ce este ceva rar pentru un personaj din mass media. De asemenea, el dezvăluie că deține bitcoin, impresionant pentru un economist cu reputație. Deci, în mare, sunt de acord cu el. Nu doresc ca acest articol să fie interpretat ca o critică retorică a poziției lui Noah față de Bitcoin. Totuși, recentul articol al lui Noah din Bloomberg, Minerii de bitcoin sunt pe cale să se autodistrugă, face unele afirmații care necesită un răspuns.Ideea lui Noah este aceea că, în esență, minerii de bitcoin acaparează rețeaua în diverse locuri unde operează și riscă să fie interziși în totalitate. Nu doar că această noțiune implică o greu de crezut interdicție coordonată globală a mineritului, dar Noah se bazează pe câteva afirmații care sunt cel puțin dubioase. Să investigăm.Mai jos sunt câteva articole care cuprind ideile exprimate in acest topic: Consumul de energie al Bitcoin, scris de Paul Veradittakit de la Pantera Capital.Câtă energie consumă în realitate Bitcoin?, de Nic CarterBitcoin este cheia unui viitor al energiei curate și abundente, de SquareAlte link-uri utile: Aurul produs în 2020 Estimare a dioxidului de carbon emis de mineritul de aurAcordul de la ParisImpactul aurului asupra mediuluiEnergia regenerabilă a ChineiDacă aveți și alte sugestii, susțineți-le și am să încerc să adresez fiecare problemă.",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5447667",
  "comments": [
    {
      "author": "GazetaBitcoin",
      "created_time": "April 05, 2023, 11:12:49 AM",
      "body": "Am bucuria de a vă prezenta în limba română topicul Demitizarea argumentului “Bitcoin este un dezastru pentru mediu”, scris de fillippone la data de 20 martie 2021. fillippone este un membru emblematic al forumului, implicat in diverse acțiuni de a promova Bitcoin și de a-i ajuta pe toți ceilalți membri, cu o atenție specială pentru începători. Totodată, el este și câștigatorul BitcoinTalk Community Awards 2022, l categoria Golden Feather, care simbolizeaza înțelepciune, postările sale fiind unele de foarte înaltă calitate. Printre scrierile remarcabile ale lui fillippone se numără, pe lângă acest topic, și Tot ce voiai să știi despre Obligațiunile din ES dar îți era teamă să întrebi!, \"Securizarea Seed-ului cu Șaibe\", “Tot ce voiai să știi despre trustul BTC Grayscale dar îți era teamă să întrebi!”, “5 modalități de a-l învăța pe omul obișnuit despre Bitcoin”, “#meritulesteviata cum să fii notificat pe Smartband despre merite și menționări”, “Tot ce voiai să știi despre Bitcoin futures dar îți era teamă să întrebi!”, “Tot ce voiai să știi despre opțiunile BTC dar îți era teamă să întrebi!”, “Modelul Stoc-Flux: Evaluând Bitcoin Bazat Pe Raritatea Sa”, sau “Cumpără Bitcoin fără KYC: ATM-ul Bitcoin din Milano care respectă anonimitatea”.",
      "score": 0,
      "upvotes": 0,
      "downvotes": 0
    }
  ]
}