{
  "id": "topic_5425621",
  "title": "püsür",
  "author": "püsür",
  "created_time": "December 04, 2022, 11:13:08 AM",
  "content": "Dün CHP, ekonomi danışmanlarından birinin daha önce Merkel'in de danışmanı olan Amerikalı Jeremy Rifkin olacağını açıklamış. Rifkin de çevre konusunu da içeren bir konuşma yapmış. Çevre bilinci tabi ki güzel bir şey ancak merak ettim, bizim ve diğer ülkelerin çevreye etkisi ne kadar? Tarih boyunca nasıl olmuş?En son dataya göre yıllık olarak %1.2 ile 13. sıradayız.Başka bir görselde tüm emisyonlar içindeki payımız daha iyi ifade edilmiş. 2017 yılında yani pandemi öncesi ve ekonomimiz şimdiki gibi yavaşlamadan, belki de en aktif dönemlerinden birindeyken. 448 milyon ton CO2 salınımı yapmışız. Asya'nın ve petrol çıkan başta orta doğu ülkeleri olmak üzere nasıl çılgınlar gibi CO2 yaydığı dikkatinizi çekebilir.Günümüzdeki durum aşağı yukarı böyle. Hadi diyelim bugün az salınım yapıyoruz, belki geçmişte daha çok olmuştur. Bakalım: Üretim bazlı olarak 1750'den 2017'ye toplam karbon salınımına etkimiz 9.6 milyar ton ile sadece %0.6.'Our World in Data' kaynağına göre Türkiye tarihsel salımlarda en fazla paya sahip ülkeler sıralamasında 26'ıncı sırada yer alıyor.Peki kişi başına düşen durum nasıl?Dünya ortalamasının üzerinde, AB ortalamasına yakın ancak Amerika ve Çin'in çok çok altındayız. Hindistan'ın ise iki katından fazlayız.Dediğim gibi çevre çok önemli bir konu. Tüm dünya olarak acilen bir şeylerin yapılması gerektiği aşikar. Ancak ekonomimiz bu durumdayken, zaten çevreye kötü etkimiz bence azken fosil yakıtlardan çıkmayı konuşmak vs. ne kadar mantıklı? Biz de diğer ülkeler gibi insanların çöpten yiyecek toplamadığı, çocukların okula aç gittiğinin konuşulmadığı kadar gelişirsek ve çevreye etki edersek daha katı önlemler almayı düşünebiliriz.https://ourworldindata.org/co2-emissionshttps://www.bbc.com/turkce/haberler-dunya-60939869https://www.statista.com/statistics/271748/the-largest-emitters-of-co2-in-the-world/https://www.wri.org/insights/history-carbon-dioxide-emissions",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5425621",
  "comments": [
    {
      "author": "xzone",
      "created_time": "December 04, 2022, 11:34:21 AM",
      "body": "Güzel konu olmuş, işin açığı karbon salınımı konusunda beklediğimden daha iyi bir konumdaymışız.Tabi ülkedeki üretim miktarlarını düşünürsek çok yüksek olması için pek de bir sebebimiz yok, muhtemelen sahip olduğumuz miktarın en büyük sebebi doğalgaza geçilememiş olması ve karayollarının çok aktif kullanılıyor olmasıdır. Diğer ülkelerde karbon salınımına çok daha az etkisi olacak taşıma araçları kullanılıyorken biz 90 model egzozundan fabrika gibi salınım yapan araçları kullanıyoruz ve elektrikli araçlara ekstra vergi yükü çıkartıyoruz",
      "score": 0,
      "upvotes": 0,
      "downvotes": 0
    },
    {
      "author": "Silence Scream",
      "created_time": "December 04, 2022, 11:57:11 AM",
      "body": "Karbon salınımı dünyada göz ardı ediliyor olabilir ama geleceğimiz buna bağlı. Biz dünyaya iyi kötü geldik ve yaşıyoruz. Gelecek nesillere daha iyi bir gelecek bırakabiliriz. Gelecek bizim ellerimizde. Ayrıca açtığım  Konuda  da bu konuyla ilgili olabilecek bazı yararlı bilgiler mevcut. Orayı da incelemeniz tavsiye ederim. Karbon ayak izimizi geleceğe göre ayarlamamız lazım.",
      "score": 0,
      "upvotes": 0,
      "downvotes": 0
    },
    {
      "author": "meser#",
      "created_time": "December 04, 2022, 12:08:40 PM",
      "body": "Bu sene @Lachrymose hocamız Türkiye'nin gelecekteki iklimsel durumuna ve gelecekte iklimsel hasarlardan ve küresel ısınmadan az etkilenebilecek yer önerisi konusunda bir araştırma yapmıştım.https://bitcointalk.org/index.php?topic=5380705.0Quote from: meser# on January 13, 2022, 07:26:49 PMBeni de birazcık merak sardı bu konudan sonra ulan 50 yıl sonra tası tarağı satıp bir sahil kasabasına gitmek istersem neresi olur bu dedim kendi kendime birazcık araştırma yapayım dedim bunun üstüne. Yatırım amacınız parasal bir değerden ziyade fiziki yaşanabilir bir alan gayesi taşıyor. Yaşadığımız gezegenin en büyük düşmanı insan olduğu için ilk olarak ıssız bir adacık parçası bulabilirsiniz hocam   Şakası bir yana 50 yıllık zaman aralığından bahsettiğiniz için bu seçenek fena bir fikir değil. Malum yaşadığımız yerlerde yenilenme hızından daha hızlı bir şekilde doğal kaynakları tüketiyoruz! QuoteTürkiye, doğal kaynaklarını, kendini yenileyebilme hızındandaha fazla tükettiği için ekolojik açıdan borçlu ülkeler arasında yer alır.Bu sadece ıssız bir ada olmayabilir köyden indim şehre modasının olduğu zamanlarında ıssızlaşan köyler ve yaylalar bulunmakta. Bunlar içerisinde altyapıya erişimi en kolay olanlardan bir tanesini değerlendirebilirsiniz. Sera gazı ve karbon ayak izi ölçütlerinin buralarda çok az olması sebebiyle küresel ısınmaların etkisi daha az olacaktır. Ekolojik çeşitlilik ülkemizde en fazla karadeniz bölgesinde olduğuda göz ardı edilemez. Nitekim sene boyu en çok yağışı alan bir bölgemiz ve engebeli arazilerin bol olması burda taşa tohum atsan yeşerir.Gördüğünüz üzere ormanlarımızın ağırlıklı olduğu alanlar kıyı şeridi ve birazcıkta Kütahya tarafları. Kütahya'yı es geçelim kışları çok soğuk oluyor birde 50 yıl sonra küresel ısınma ile iyice üşürsünüz  Gelelim ikinci resimimize. 3 numarayı direk silelim orman varlığı o kadar yağış almasına rağmen çok az. Geriye elimizde 4 lokasyon kaldı 1-2-4-5. Güneş girmeyen eve doktor girer derler ancak ülkemizin doğal kaynakları tüketme hızı küresel ısınma gibi bir sorunu alevlendirmektedir. \"Dünyadaki herkes ortalama bir Türkiye vatandaşı kadar tüketseydi, 1,5 gezegene ihtiyacımız olacaktı. Türkiye, doğal kaynaklarını, kendini yenileyebilme hızından daha fazla tükettiği için ekolojik açıdan borçlu ülkeler arasında yer alır.\" Elimizdeki lokasyonlardan da 1 ve 2'yi de elememiz gerekiyor. Aşırı güneş 50 yıl sonra büyük bir sorun olacaktır. Geriye 4 ve 5 numaralı lokasyonlarımız kaldı. Kuraklık haritasına da şöyle ufak bir göz attıktan sonra 4.lokasyondan elimizde Zonguldak, Bartın ve Amasra kalıyor; 5.lokasyon taraflarından Sinop ve Samsun şehirleri kalıyor. Dünün ve bugünün verileri bana bu şehirleri işaret ediyor ancak insanlığın tüketim hızını ekonomideki ceterus paribus gibi sabit alamayışımdan ne denli doğru çıkar bunu zaman gösterir. Ülkemizin yağış, orman, ısı ve kuraklık haritaları bizleri bunu gösteriyor ki hayat karadeniz taraflarında var   Haa derseniz ki ben Türkiye dışına da giderim 50 yıl sonra için bunun için çok güzel bir ülke var \"BHUTAN\" Adamların memleketinin %60-70'inden fazlası ormanlık alan ve doğaya saldıkları CO2'den fazlasını emiyorlar. Karbon salınımı eksilerde olan tek ülke bile olabilir  Şu videoyu izleyebilirsiniz : https://www.youtube.com/watch?v=T5_gmcatlGw&ab_channel=Gezi%C3%96nerileriVe son olarak:Ormansız yurt, vatan değildirMustafa Kemal ATATÜRK...Bu araştırmama paralel olarak şunu söyleyebilirim gerek teknolojinin kullanımı, gerek doğal alanlarda piknik vb aktivitelerle tahribatın gerçekleştirilmesi, fabrika vblerin gerekli önlemleri almaması şeklinde giden uzunca bir liste doğrultusunda ne yazık ki doğa anamızı ağlatacak 15-20 sene içerisinde bhutan gibi ülkeler gibi az sayıdaki ülke en az hasarla yüzleşecek. Bi çok önlem alınması gerekiyor zaman içerisinde...",
      "score": 0,
      "upvotes": 0,
      "downvotes": 0
    },
    {
      "author": "SUPERSAIAN",
      "created_time": "December 04, 2022, 12:42:09 PM",
      "body": "Çok güzel bir araştırma olmuş paylaşım için teşekkürler. Bütün dünyanın, her bir insanın problemi karbon salınımı. ABD, Çin ve Hindistan ilk üçteki bu ülkeler bu karbon salınımın yarısını yapıyorlar buna hiç şaşırmadım. Bizim gibi gelişmekte olan ülkeler diyorum da bizim ülke bu kategoriden çıktı son iki senedir gelişemeyen ülkeler arasına girdi. Karbon salınımıyla alakalı katı kuralları bu ilk üçteki ülkeler ele almalı ve uygulamalıdır.",
      "score": 0,
      "upvotes": 0,
      "downvotes": 0
    },
    {
      "author": "eightdots",
      "created_time": "December 04, 2022, 04:57:25 PM",
      "body": "Böyle konuların teze uyarlanmasını ve artı değerlerini düşününce çok faydalı buluyorum. Mesela tez konusu: Karbon Salınımı ve Türkiye örneği. Bu gibi birçok konu bulunabilir. Kaynakların işlenmesi de güncelliği de kolay ve bulunabilir. O yüzden ayrı bir açıdan yaklaştım konuya. Emeğinize sağlık bilgiler için.",
      "score": 0,
      "upvotes": 0,
      "downvotes": 0
    },
    {
      "author": "Cacabey_40",
      "created_time": "December 04, 2022, 06:15:50 PM",
      "body": "Faydalı bir paylaşım olmuş. @püsür ve @meser# arkadaşımıza özellikle teşekkür etmek istedim.Dünyanın geleceği karbon salımı konusunda ciddi bir şekilde belada diyebiliriz. Küresel ısınmanın eşiğine gelmiş bir dünyadayız.Küresel sıcaklık artışının +2°C daha artması demek yaşanmaz bir dünyanın kapılarını aralamak anlamına geliyor. İklimlerin değişmesi, üretimin azalması, kuraklık ve kıtlık gibi olumsuzlukların peşpeşe gelmesi yadsınamaz. QuoteIPCC’nin açıkladığı rapora göre, insan faaliyetleri sonucunda atmosfere bırakılan sera gazlarının insanlık tarihindeki zirve değere ulaştığını, küresel sıcaklık artışının +1.5°C ile 2°C sınırlandırılması için insan kaynaklı küresel net karbon salımlarının 2030 yılına kadar 2010 yılı değerlerine kıyasla yüzde 45 oranında azaltılması gerektiğini belirtmektedir.Özetle acil bir şekilde fosil (kömür, petrol) yakıtlarını azaltmak, yenilenebilir enerji kaynaklarına yönelmek gerekmekte. Güneşin sıcaklığından, rüzgarın hızından, suyun gücünden enerji üretip kullanmak gerekiyor. Doğanın gücünü kullanmak ve doğaya zarar vermeden ve havayı kirletmeden bunu yapmak en doğru yöntem. Sera gazı salımı konusunda gerekli önlemlerin alınması birincil öncelik. Kyoto Protokolü, Paris Anlaşması, Glasgow İklim Paktı gibi dünya devletlerinin bir araya gelerek iklim ve küresel ısınma konusunda çalıştaylar sürdürse de gerekli birlik gösterilememekte ve netice alınamamakta. Ülkeler ekonomi uğruna doğayı katletmekte. Doğaya en büyük zararı veren ve küresel ısınmaya neden olan ülkeler; gelişmiş olan ülkeler. Sanayi, fabrika, şehirleşme, ulaşım vb. konusunda fosil yakıtların azaltılmaması küresel ısınmayı tetikliyor.Yenilenebilir enerjiye yönelerek, fosil yakıtların kullanımını kademeli bir şekilde sonlandırarak, karbon yutaklarına önem vererek; ormanları koruyarak, ağaçlandırma yaparak, okyanusları ve denizleri temiz tutarak ferah bir dünya için çalışabiliriz. Elektrikle, batarya ve pille çalışan araç ve gereçler geleceğimiz açısından çok önemli. 2050’ye Kadar Net Sıfır Salım Senaryosu konusunda umarım dünya ülkeleri birlikte hareket ederler. Aşırı karbon salımı, sera etkisi yaparak küresel ısınmaya neden oluyor. Domino etkisi yapan bu sıcaklık artışı insanlığın geleceğini tehdit ediyor. Küresel ısınmanın gözle görülür zararları:NASA verilerine göre, Grönland’da 1993-2016 tarihleri arasında yılda 281 milyar ton buz erimiştir.Antarktika’da ise yine aynı tarihler arasında yıllık kaybolan buz miktarı 119 milyar tondur.Alpler, Himalayalar, And Dağları, Rocky Dağları, Afrika ve Alaska gibi farklı yerlerdeki dağ buzullarında daha önce görülmemiş erimeler görülmektedir.1994 yılından beri, yıllık olarak toplamda 400 milyar ton civarında buzul kaybolmuştur.Sayılarla Kuraklık 2022 Raporu'na göre 2050 yılına kadar 216 milyon insanın su kıtlığı, kuraklık, tarımsal verimin azalması nedeniyle göç etmesinin beklendiğini söylemektedir.Küresel olarak yaklaşık 55 milyon insanın her yıl kuraklıktan doğrudan etkilendiğini ortaya koymaktadır.Konu önemli ve yazılacak çok şey var ama bu şekilde özetlemek yeterli. Böylesi önemli konuda devletler, hükümetler halkını bilinçlendirmeli ve ortak hareket etmelidir. Çok önemsiz gibi görünse de temiz ve yaşanılabilir bir dünya için hepimiz üstümüze düşeni yapmalıyız. Daha da önemlisi gelecek nesillere temiz bir dünya bırakmalıyız!",
      "score": 0,
      "upvotes": 0,
      "downvotes": 0
    },
    {
      "author": "Phoenix Anka",
      "created_time": "December 05, 2022, 07:19:27 AM",
      "body": "Meritim kalmadığı için merit atamıyorum ancak çok güzel ve faydalı bir konuda paylaşım yapmışsınız hocam. Bu bilgiler çok önemli bilgiler. Geleceğe ışık tutanlar için geleceğin en önemli sorunlarından birisine vurgu yapmak, her yerde bundan bahsetmek lazım. Çevre bilimi gelecek 50 yılda hiç olmadığı kadar önemli bir bilim dalı olacak.",
      "score": 0,
      "upvotes": 0,
      "downvotes": 0
    },
    {
      "author": "LGD2Business",
      "created_time": "December 05, 2022, 08:25:11 PM",
      "body": "Almanya'nın değerleri çok yüksekmiş, petrol ve doğalgaz kullanımını azaltıyorlar ve on sene içinde tamamen elektrikli otomobillere geçecekler. Tabi bunun nedeni dünyamızı koruyalım gibi şirin bir şey gibi gösterilse de asıl amaç Rusya'ya olan bağımlılığı mümkün olduğunca azaltmak. Son savaştan sonra da bu konuda hızlı adımlar atmalarının nedeni buydu. Türkiye'nin değerleri Brezilya ve Meksika gibi benzer ekonomiye sahip ülkelerle aynıymış. Bu pek şaşırtıcı olmadı. Yine de bu değerleri düşürmek için atılacak makro politikaları destekliyorum. Şu anda gündemimiz farklı olsa da uzun vadede atılmış olması gereken adımları atıyoruz.",
      "score": 0,
      "upvotes": 0,
      "downvotes": 0
    }
  ]
}