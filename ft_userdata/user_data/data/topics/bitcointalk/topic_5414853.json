{
  "id": "topic_5414853",
  "title": "Silence Scream",
  "author": "Silence Scream",
  "created_time": "September 25, 2022, 05:34:45 PM",
  "content": "Merak edip araştırdığımda gördüğüm bir araştırmayı sizinle paylaşmak istiyorum. Özellikle bu araştırma Thodex vakası patladıktan sonra yapılmış bir araştırma. Türk kullanıcılar arasında buradaki bazı bilgiler ile Türk kullanıcıların nasıl kripto yatırımcısı olduğunu anlayabiliriz. Öncelikle Türkiye’deki kriptopara yatırımcılarının cinsiyeti, yaş aralığı ve tahsili görünüyor : Katılımcıların büyük çoğunluğu erkek iken, en yüksek ilgilenen yaş grubu 30-39 arası grup tam %41 oranında. Tahsil ise %77 ile üniversite. Kripto para yatırımları dışında hangi yatırımlar sorusuna En fazla Emtia (muhtemelen altın, gümüş gibi) ve Hisse senetleri yatırım yapılan sınıfta.Katılanlara ellerinde en çok hangi kripto para bulundurulduğu sorulunca en fazla Ethereum’a sahip olunduğu görülüyor. Ne zaman kripto paralar ile ilgili ilk yatırımı aldınız sorusuna ise %36’sı 2017-2018 yılı görülüyor.Fiat ile en çok hangi borsadan kriptopara alındığı sorusuna ise Binance %61 ile öncülük ediyor.Türkiye’de bu bilgiler ışığında bazı düşüncelere sahip olabiliriz. Mesela katılımcıların çoğunun ilk yatırımının 2017-2018 yılında olması, ilk yükseliş ve altcoin coşkusu yılında insanların genelde kriptoparayı duyup yatırım yaptığını gösteriyor. En fazla kullanılan borsanın Türk borsası olmaması da Türk borsalarına güvenilmediğinin bir kanıtı gibi. En fazla elde tutulan kriptopara BTC yerine ETH olması beni şaşırttı. Bitcoin’in daha fazla olmasını beklerdim. Sizin dikkat ettiğiniz veriler nedir? Siz bu veriler ışığında neler gördünüz? Kaynak https://m.haberturk.com/iste-turkiye-de-kripto-para-kullanicilarinin-profili-haberler-3049445-teknoloji/3",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5414853",
  "comments": [
    {
      "author": "Bthd",
      "created_time": "September 25, 2022, 07:54:36 PM",
      "body": "Quote from: Silence Scream on September 25, 2022, 05:34:45 PMTürkiye’de bu bilgiler ışığında bazı düşüncelere sahip olabiliriz. Mesela katılımcıların çoğunun ilk yatırımının 2017-2018 yılında olması, ilk yükseliş ve altcoin coşkusu yılında insanların genelde kriptoparayı duyup yatırım yaptığını gösteriyor. En fazla kullanılan borsanın Türk borsası olmaması da Türk borsalarına güvenilmediğinin bir kanıtı gibi. En fazla elde tutulan kriptopara BTC yerine ETH olması beni şaşırttı. Bitcoin’in daha fazla olmasını beklerdim. Sizin dikkat ettiğiniz veriler nedir? Siz bu veriler ışığında neler gördünüz? Araştırma 2021 yılına ait olduğu için birebir güncel sonuçları elde etmek mümkün değil. İlaveten araştırmanın nasıl yapıldığına dair hiç bir bilgi bulunmuyor, araştırmanın ne kadar ciddiye alınabileceği hakkında şüpheliyim. Ciddi bir araştırma kullanılan bilimsel yöntemler, örneklem kümesinin nasıl seçildiği, olası hata payı gibi önemli bilgileri okuyucu ile paylaşmalıdır.Kripto piyasası ile en çok tanışılan dönem 2021 yılına kadar 2017-2018 dönemidir fakat 2021 yılında kripto ile ilgilenmeye başlayan kitle çok daha fazla kişiden oluşuyor. Bunu bu forumda bulunan yada eskiden beri BTC ile ilgilenen herkes gözlemlemiştir. Ana akım medya hareketlerinden de bu sonuca ulaşabilirsiniz 2021 yılına kadar okuyabileceğiniz tek haber düşüş zamanlarında BTC öldü haberleriydi. Şimdi ise kripto dünyasından tanıdığımız bir çok ismi medyada yer bulurken görebiliyoruz yada tamamen kripto üzerine programlar bile izleyebiliyoruz. Borsa sorusunu da binance en çok kullanılan borsa olduğu için Türk borsalarına güvenilmiyor şeklinde yorumlamak çok doğru değil. Bu soruda cevap yüzdelerini topladığınızda %100'ün üzerine çıktığını görebilirsiniz bunun anlamı kullanıcılara birden fazla cevap verme hakkı verildiği anlamına geliyor. BtcTurk ve Paribu kullanıcıları her iki borsayı da kullananları çıkarmadan hesapladığınızda %97. Bu oranda iki borsayı da kullananlar olduğu için gerçek rakam daha az olmalı, bize sunulan verilerden daha fazlasını elde etmek mümkün değil. Kendi çevremizden bildiğimiz gibi bir çok kullanıcı yerli borsaları fiat akışı için global borsaları ise daha çok alternatife ulaşabilmek için kullanılıyordu. Global borsaların (binance, FTX) Türkiye versiyonlarını açmalarıyla bu alandaki rekabet sıkılaşmış olabilir. Cinsiyet ile ilgili oran da çok eski verilere dayanıyor olmalı. Çok daha eski bir makalede görmüştüm bu oranları. Haber içeriğini hazırlayan kişi bizde genel bir hastalık olan plagiarism suçunu işlemiş olmalı. Bitcoin.org tarafından paylaşılmış daha güncel bir veride kadınların oranı %21 olarak verilmiş. Ekosistem içerisinde de artık kadınları daha fazla görüyoruz. Bitcoin ile ilgilenmeye ilk başladığımda çok daha az oranda kadın vardı.Türklerin yatırım alışkanlıkları olarak Ethereum ve Bitcoin'in en üstte gösterilmesini de kaynak belirtilmediği için şüpheli buluyorum. Daha önce forumda Türk borsalarındaki hacimleri paylaşmıştım. Ethereum birinci sırada değil çok gerilerdeydi, bitcoin'de ilk sıralarda değildi. Kripto ile yeni tanışan çoğu kişi maalesef henüz yatırımcı profilinde değiller. Daha önce hisse yada döviz alım satımı yapan yine onları da yatırım olarak görmeyen kumar bağımlıları desem daha doğru bir tanımlama yapmış olurum. Güncel borsa hacimleri: (binance tr, btcturk)",
      "score": 0,
      "upvotes": 0,
      "downvotes": 0
    },
    {
      "author": "Retro Harmony",
      "created_time": "September 27, 2022, 04:40:56 PM",
      "body": "Bthd’nin söylediği şeylere kesinlikle katılıyorum. Bu veriler doğru veriler değil bence. Eski verilerdir bir de bayan oranı çok düşük. Bence yüzde 4’den fazla bayan vardır mutlaka ilgilenen. Sadece bayan ekonomistleri saysan yüzde 5 yapar zaten. Bir de hala Terra Classic en fazla yatırım alan kripto para ya bizim Türklerden bir cacık olmaz arkadaşlar. Hala erimiş tokatlanmış bir coini alıp satma derdindeler.",
      "score": 0,
      "upvotes": 0,
      "downvotes": 0
    },
    {
      "author": "ZekiBeyy",
      "created_time": "September 28, 2022, 01:17:57 PM",
      "body": "Grafikten anlaşılan kripto paralara ilgi duyan ve az çok işlem yapmayı becerebilen daha çok çalışmayan kesim ellerine geçen para ile hızlı para kazanma amacıyla buralara yatırım yaptıklarını düşünüyorum. Hızlı para kazanma sevdasından vazgeçmediğimiz sürece daha çok kaybetmeye mahkumuz. Kriptonun 2017 de özellikle madencilikle sonrasında ise son boğa ile birlikte çok daha fazla kullanıcının sisteme dahil olduğunu düşünüyorum.",
      "score": 0,
      "upvotes": 0,
      "downvotes": 0
    },
    {
      "author": "Pierre 2",
      "created_time": "September 29, 2022, 07:54:39 AM",
      "body": "Erkeklerin kadınları istatistikte tokatlamasına hiç şaşırmadım çevremde kriptopara işleri ile uğraşan ya da uğraşmış bir tane bile kadın yok. Genel olarak para harcama ile daha çok ilgili kadınlar ilginç bir şekilde.Yaş grubu da normal, parası olanlar 30 üstü. Daha aşağı fakir.Tutulan coinler beklediğimden iyiymiş bu arada, ıvır zıvır reklam yapmayı biliyorlar Twitter'da ama gene aklın yolu bir diyerek Ethereum alan çokmuş.",
      "score": 0,
      "upvotes": 0,
      "downvotes": 0
    },
    {
      "author": "kriminall",
      "created_time": "September 29, 2022, 08:07:42 PM",
      "body": "Quote from: Pierre 2 on September 29, 2022, 07:54:39 AMErkeklerin kadınları istatistikte tokatlamasına hiç şaşırmadım çevremde kriptopara işleri ile uğraşan ya da uğraşmış bir tane bile kadın yok. Genel olarak para harcama ile daha çok ilgili kadınlar ilginç bir şekilde.Yaş grubu da normal, parası olanlar 30 üstü. Daha aşağı fakir.Tutulan coinler beklediğimden iyiymiş bu arada, ıvır zıvır reklam yapmayı biliyorlar Twitter'da ama gene aklın yolu bir diyerek Ethereum alan çokmuş.Benim de etrafımda genellikle erkekler var ilgilenen, kadınlar kriptoparadan çok risksiz yatırımları seviyorlar, tabi bir de sarı renkli olacak onların yatırım aracı, sanırım herkes anlamıştır neyi kastettiğimi  bir kesim akıllı yatırımcı varsa da onlar da çoğunluğun erkek olduğundan arada siliniyorlar",
      "score": 0,
      "upvotes": 0,
      "downvotes": 0
    },
    {
      "author": "W Jr.",
      "created_time": "September 30, 2022, 04:26:57 AM",
      "body": "Araştırmanın geçmiş yıllarda olduğunu düşünüyordum ki geçen senenin araştırması çıktı.Geçen sene kripto sektörü için çok hareketli geçti.İnanılmaz rağbet gören NFT sektörü Türkiye’de bir çok kitleyi kripto ile tanıştırdı.Birkaç dizi elektronik NFT dizi bölüm satışı işine bile girdi.O derecede verimli bir seneydi.Yani geçen seneden öncesi için evet, geçen senenin içine girdiği bir sene için değişken verilere sahip bir araştırma olmuş.",
      "score": 0,
      "upvotes": 0,
      "downvotes": 0
    },
    {
      "author": "LGD2Business",
      "created_time": "September 30, 2022, 07:43:18 PM",
      "body": "En çok ezici üstünlükle erkeklerin ilgilenmesi ve kadınların neredeyse hiç olmaması normal. Üniversiteli olmayan kalmadı zaten bu devirde, bu da normal. Elinizde hangi coinler bulunuyor sorusuna verilen %8'lik Hepsi cevabı ilginç geldi. 25 bin coine birden sahip olmak ilginç bir deneyim olmalı. Çoktan seçmeli cevaplanabilecek sorularda tek cevabın verilmesi anket sonuçlarını önemli ölçüde etkilemiştir. Yine de güzel bir araştırma olmuş. Vaktini ayırıp bu araştırmayı yapanları tebrik ederim.",
      "score": 0,
      "upvotes": 0,
      "downvotes": 0
    },
    {
      "author": "gospodin",
      "created_time": "October 01, 2022, 08:29:13 AM",
      "body": "cinsiyette yüzdeleri toplayınca %99 çıkıyor. abi nasıl bir istatsitik lan bu? %1'lik kısım ne aga? lgbtafsgkihlgjihflgkps++++ falan mı artık:)aynı şekilde eğitimdeki oranları toplayınca da %99 çıkıyor.elinizde hangi coin var sorusuna 2021 yılında \"shiba\" demeyecek olan türk varsa gülerim. \"diğer\" kısımdadır demeyin beyler, sallamasyon bir çalışma olmuş çıkmış.",
      "score": 0,
      "upvotes": 0,
      "downvotes": 0
    },
    {
      "author": "Gencecikmen",
      "created_time": "December 13, 2022, 12:32:57 PM",
      "body": "Maalesef haberde araştırma sonuçlarına nasıl ulaştıkları ile ilgili bir bilgi yok. Bu noktada @Bthd hocamın da belirttiği araştırmanın güvenirliliği sorusunu unutmamak lazım. Ama sonuçların doğru olduğunu varsayarsak bitcoinin ilk rallisini yapıp 20k bandını görmesi üzerine ülkemizde demek ki bitcoin görünür hale gelmiş. Dolar kurunun çok oynak olması sebebi ile insanların en çok tuttukları üçüncü coinin usdt olması anlaşılabilir. Aslında insanımız yastık altında dolar tutmak yerine bitcoin borsasında dolar tutuyor.",
      "score": 0,
      "upvotes": 0,
      "downvotes": 0
    }
  ]
}