{
  "id": "topic_5434013",
  "title": "wolwoo",
  "author": "wolwoo",
  "created_time": "January 11, 2023, 01:48:02 AM",
  "content": "Her ne kadar kendi hesabından cevap yazma ihtimali olmasa da kendi kurduğu forumu okuma ihtimaline binaen sevgili Satoshi'ye bi mektup yazmak istedim, belki sizlerin de söylemek istedikleri vardır...\"Hey Satoshi What's up Bildiğin gibi yaptıkların başarıya ulaştı: her ne kadar erken dönemde keşfedememiş olsak da BTC dünya ekonomi piyasalarında kendisine özel bir yer edindi. Yalnız bir sıkıntı var: Bitcoin ve altcoin piyasaları yine sermaye sahiplerinin elinde! İstedikleri zaman istedikleri gibi at koşturuyorlar. Bazen kriz çıkartıyorlar, bazen pompalıyorlar. Bir miktar şanslı forumdaş zengin oldu ve emekliye ayrıldı, bizim gibilerse kıyıda köşede dolaşmaya devam ediyor. Büyük sermaye sahibi olmadığımız için istediğimiz miktarı alıp köşeye çekilemiyoruz.İşte öyle bro! Zengin yine zengin fakir yine fakir  Kripto para, altın ya da itibari para fark etmiyor, önemli olan sahip olabilmek...Thanks again\"",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5434013",
  "comments": [
    {
      "author": "Phoenix Anka",
      "created_time": "January 11, 2023, 04:32:51 AM",
      "body": "Satoshiye yazılan binlerce, milyonlarca mektup olabilirdi eğer kimliği bilinseydi. Böyle açık mektup olması ve forumda yazılması güzel fikir olmuş hocam  Satoshi, öncelikle yaptıklarınla gurur duymalısın. Amaçladığın finansal sistem evrilecek bir yapı oluşuyor olacak gelecekte. Bir gün herkesin Bitcoin ile doğal bağları olacak, buna inanıyorum. Şu an dünyada olmadığına inansam da, eğer sürpriz bir şekilde yaşıyorsan seni tanımak isterdim.",
      "score": 0,
      "upvotes": 0,
      "downvotes": 0
    },
    {
      "author": "Ondekinecakabilirim",
      "created_time": "January 11, 2023, 01:25:39 PM",
      "body": "Quote from: wolwoo on January 11, 2023, 01:48:02 AMHer ne kadar kendi hesabından cevap yazma ihtimali olmasa da kendi kurduğu forumu okuma ihtimaline binaen sevgili Satoshi'ye bi mektup yazmak istedim, belki sizlerin de söylemek istedikleri vardır...\"Hey Satoshi What's up Bildiğin gibi yaptıkların başarıya ulaştı: her ne kadar erken dönemde keşfedememiş olsak da BTC dünya ekonomi piyasalarında kendisine özel bir yer edindi. Yalnız bir sıkıntı var: Bitcoin ve altcoin piyasaları yine sermaye sahiplerinin elinde! İstedikleri zaman istedikleri gibi at koşturuyorlar. Bazen kriz çıkartıyorlar, bazen pompalıyorlar. Bir miktar şanslı forumdaş zengin oldu ve emekliye ayrıldı, bizim gibilerse kıyıda köşede dolaşmaya devam ediyor. Büyük sermaye sahibi olmadığımız için istediğimiz miktarı alıp köşeye çekilemiyoruz.İşte öyle bro! Zengin yine zengin fakir yine fakir  Kripto para, altın ya da itibari para fark etmiyor, önemli olan sahip olabilmek...Thanks again\"Satoshi'nin çözmeyi başaramadığı konulardan biri bana kalırsa. Hoş hiç umursamamış olabilir. Sisteminin fakirlik, zenginlik başkaldırısıyla bi ilgisi yok çünkü. Bitcoin'in gündeminde böyle bi şey yok. Biz forumdaşlar olarak çok bi sol tandanslı yaklaşıyoruz konuya bana kalırsa. Gerçi Bitcon bu haliyle de çok bi özel varlık. Ama insanlığın sorununu çözseymiş daha bi güzel olurmuş. Biz alabiliyoruz Bitcoin'i yine de. Peki Afrika'daki insanlar nasıl alacak. Temiz su ihtiyacını karşılamakta zorlanan insanlar nasıl Bitcoin alacak. Hassas düşündüğüm için yanılıyo olabilirim. Fakat bana kalırsa bi adil dağıtımdan söz edemiyoruz pek. Satoshi'ye her şey için teşekkür ederim yine de. Yarattığı ekosistem çok stabil çalışıyor. Solana'da yaptığım hatadan sonra Bitcoin'in değerini daha bi çok anladım. Bitcoin biriktiriyorum artık. Belki çok bi şey biriktiremem. Ama Solana almaktansa Bitcoin alsaymışım en başından daha çok Bitcoin biriktirebilirmişim diyorum özeleştiri olarak.",
      "score": 0,
      "upvotes": 0,
      "downvotes": 0
    },
    {
      "author": "onko",
      "created_time": "January 11, 2023, 01:28:00 PM",
      "body": "eğer yaşıyorsan ve bir gün olur ya elin çarpar da son online tarihin 2023 olarak değişirse, bitcoin en büyük shitcoin olabilir mi uncle satoshi? (please use google translate)",
      "score": 0,
      "upvotes": 0,
      "downvotes": 0
    },
    {
      "author": "trendcoin",
      "created_time": "January 17, 2023, 07:26:09 AM",
      "body": "satoshi daha ne yapsın!?! evinize gelip, bilgisayarınızı açıp, binance'e girip buy tuşuna mı bassın!?! bir de arkanız açılmışsa üstünüze yorganı mı örtsün!?! herif daha ne yapsın!?! :)bitcoin \"hiç al-sat yapmayanlara bile\" kısmen zengin olma fırsatı veya en azından iyi-kötü hatırı sayılır bir para kazanma fırsatı verdi. hepiniz bitcointalk'a kayıt tarihlerinize bakın, sonra o günlerde bitcoin'in kaç para olduğuna bakın; hala iyi-kötü bir şeyler kazanamadıysanız veya hala tek sarımlık kağıtlarla voleyi vurma peşinde koşuyorsanız kusura bakmayın ama gerçek hayatta sizi daha zorlu ve daha acımasız sekizler bekler.",
      "score": 0,
      "upvotes": 0,
      "downvotes": 0
    },
    {
      "author": "mandown",
      "created_time": "January 17, 2023, 03:32:28 PM",
      "body": "Satoshi ortaya bir para getirdi ve para olarak devam edecek gerçek değerine ulaşıncaya kadar yatırım aracı olarak kalmaya devam edecek. Madencilik ilk dönem için mantıklıda olsa şuan kurumsal şirketlerin elinde. Özel şirketler haricinde para kazanabilen yok denecek kadar az.Satoshinin btc'nin bir paradan ziyade yatırım aracı olmasını istediğini sanmıyorum.  Suç onda değil bizde.",
      "score": 0,
      "upvotes": 0,
      "downvotes": 0
    },
    {
      "author": "Bthd",
      "created_time": "January 17, 2023, 08:00:12 PM",
      "body": "Satoshi hiç bir zaman gelirin eşit dağıtılacağı bir sistemi kurgulamadı ki bitcoin zaten bir ekonomik sistem değil, sadece para olarak tasarladı. Elinizdeki bitcoin ile ülkeler arası dilediğiniz gibi kısıtlamalara maruz kalmadan veya aracılarla uğraşmadan transfer yapabiliyor musunuz ? Yapabiliyorsunuz. Satoshi'nin vaktini harcadığı şey tam olarak buydu.Satoshi'nin bitcoin fiyatı şu kadar olacak gibi bir iddiası da yok, bu kullanıldıkça yada yaygınlaştıkça bitcoinin piyasa değerinin artacağını bilmediği anlamına gelmez. Sadece maillerde Hal Finney'in kişisel görüşmeler içerisindeki öngörüleri var. Bitcoinin ne sizi nede başkalarını zengin etmek gibi bir iddiası yok. Bitcoinin piyasalardaki değeriyle işlevinin birebir bağıntısı da yok,işlevini yerine getirmemesi gibi absürt durumlardan bahsetmiyorum.  10 sene önce yaptığı iş ile bugün yaptığı iş aynı. Piyasadaki değerinin artmasının en büyük nedeni bilinirliğinin artması. Birileri bunu öngörerek ticaret yapabilir ve zengin olabilir bu da doğrudan bitcoin ile ilgili değil.Bitcoin.org SSS bölümü ilk okuduğum yerlerden birisidir.QuoteBitcoin'le para kazanabilir miyim?Bitcoin veya başka yeni bir teknolojiyle asla zengin olmayı beklememelisiniz. Doğru olamayacak kadar iyi olan yada temel ekonomik kurallara aykırı herhangi birşey kullanırken dikkatli olmak önemlidir.Bitcoin hızlı büyüyen bir yeniliktir ve aynı zamanda riskler de içeren iş fırsatları bulundurur. Bitcoin bugüne kadar çok hızlı bir oranda gelişmiş olsa da bundan sonra bu hızı devam ettireceğinin bir garantisi yoktur. Bitcoin'le girişimcilik için zaman ve kaynak yatırımı gereklidir. Madencilik yapmak, borsa ya da yeni işletmeler kurarak herkes Bitcoin'le para kazanabilir. Tüm bu metodlar rekabete dayalıdır ve kâr garantisi yoktur. Yapacağınız işlerde yatırımınız için uygun değerlendirmeleri yapmak ve risk değerlendirmesi size kalmıştır.",
      "score": 0,
      "upvotes": 0,
      "downvotes": 0
    },
    {
      "author": "Dzigie",
      "created_time": "January 17, 2023, 09:56:36 PM",
      "body": "Quote from: Dzigie on January 03, 2023, 04:29:32 PM Dünyada ilaç sektörü birkaç firmanın elinde.Dünyada enerji sektörü birkaç firmanın elidende.Dünyada ulaşım sektörü birkaç firmanın elinde.Dünyada gıda sektörü birkaç firmanın elinde. O sırada Bitcoin:  https://bitinfocharts.com/top-100-richest-bitcoin-addresses.html Araştırma yaparken dikkatimi çekti orantısız dağılım. Hemen aklıma neoliberal dünyadaki dengesizlik geldi. Birbirlerine ne kadar çok benziyorlar dedim. Listede merkezi borsaların birkaç cüzdanı var. Geri kalanlar pastadan büyük pay kapmış olan anonim cüzdanlar.Ben demiştim. Yalnız olmadığımı biliyordum.",
      "score": 0,
      "upvotes": 0,
      "downvotes": 0
    },
    {
      "author": "flipme",
      "created_time": "January 25, 2023, 02:01:23 PM",
      "body": "Emeğimizin maddi karşılığı olan paraya aracılık hizmeti sunan bankalara başkaldıran bir devrim yarattın sevgili Satoshi. Sana her şey için teşekkür ederim...Dünyanın bir ucundan bir ucuna kimseye muhtaç olmadan güvenli bir şekilde para transferi yapabiliyoruz. 21 milyon ile sınırlandırıldığı için global enflasyonun etkilerinden korunabiliyoruz. Sayılarla tasarlandığı için paramızı fiziksel olarak kolayca taşıyabiliyoruz ve saklayabiliyoruz. Yarattığın sistem günlerce konuşulacak kadar değerli bir gerçek devrim. Bu devrimde bir madenci olarak yer almayı ve sistemin devamlılığı açısından daha iyi bir misyon edinmeyi çok isterdim. Tanrı seni korusun ve yüceltsin. Amin.",
      "score": 0,
      "upvotes": 0,
      "downvotes": 0
    },
    {
      "author": "Pierre 2",
      "created_time": "February 09, 2023, 08:10:02 AM",
      "body": "Ben de Satoshi ye teşekkür etmek isterdim emekli olamasam bile hayatımı değiştirdiği için. Açıkçası ilk post taki argümanlara katılıyorum. Satoshi acaba coin hareketlerinin sermaye gruplarının yoğun manipülasyonu altında kalmasından memnun mudur? Hiç zannetmiyorum. Keşke böyle olmasaydı. Altcoinler özelinde de çok bi fark yok açıkçası. Dolandırıcı dolu ortalık. Sırf para kazanmaya dönmemeliydi bu iş bir ruhu vardı eskiden asiliği vardı.",
      "score": 0,
      "upvotes": 0,
      "downvotes": 0
    },
    {
      "author": "vonutage",
      "created_time": "February 09, 2023, 07:38:53 PM",
      "body": "Aslında bastırılmış duygular ortaya çıkıyor nedense...Sadece satoshi de değil aslında mevzu. Satoshi, Hal Finney, CZ, Do Kwon, Sam Bankman-Fried, Justin Sun vs vs vs...İsimlerin ortak yanları da var ayrı yanları da... Ama hepsinin tek ortak noktası birilerinin hayallerini zenginlik ile süslemeleri. Hepsinin yaptıkları şeyleri değerlendirip kendilerine bir çıkar sağlama amacı olan binlerce insanı peşlerinden sürüklüyorlar.İşin acı yanı o adamların çoğunlukla bunu istediklerini ya da beklediklerini sanmıyorum. Bir hayale kapılan tutturuyor o kişinin ismini... Yıllar geçmiş üstünden yarattığı vizyonu hala bilmeyen anlamayan insanlar, bi nevi kumar gibi BTC'yi duyup sonra gidip DOGE, SHIB alıyorlar para kazanma hırsıyla. Satoshi ne amaçla, nasıl başardı bilmiyorum. Ama şu söylenebilir: Ne yaptıysa, nasıl yaptıysa iyi ki yapmış. Hayatıma giren en önemli heyecanlardan birisiydi BTC ve Blockchain'i keşfettiğim yıllar. Okudukça, duydukça, öğrendikçe yok artık dedirten şeyler silsilesi...",
      "score": 0,
      "upvotes": 0,
      "downvotes": 0
    }
  ]
}