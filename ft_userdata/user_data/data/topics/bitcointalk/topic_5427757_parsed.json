{
  "id": "topic_5427757",
  "title": "RoyaLunique",
  "author": "RoyaLunique",
  "created_time": "December 10, 2022, 04:49:18 PM",
  "content": "Belki başına gelen vardır, ben tecrübelerimi paylaşmak istiyorum.Araba rölantide inanılmaz titriyordu öncelikle motor kulaklarından şüphelendim daha sonra daha derinlemesine öğrenme yoluna başvurdum. Özellikle benzin - lpg'li araçlar soğukken beyaz duman atıyor ama ısınınca bu beyaz dumanın kesilmesi veya çok çok az olması gerekiyor(dizel araçlar normal durumlarda da beyaz duman atabiliyor) aracın ısındığı halde bembeyaz duman attığını görünce iyice şüphelendim daha sonra aracın yedek su deposuna bakıyorsunuz hava kabarcıkları çıkıp köpürüyorsa hayırlı olsun aracınız conta yakmış",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5427757",
  "comments": [
    {
      "author": "karabiber",
      "created_time": "December 10, 2022, 05:40:02 PM",
      "body": "Egzozdan gelen duman renginin önemi büyük. Soğutma suyu kabı, genleşme veya antifriz kabı ne derseniz işte o kabı düzenli olarak kontrol etmek çok önemli. Özellikle aracında yağ soğutucusu olanlar iki kat daha fazla önem versin. Kabın içerisinde özellikle renk değişimi veya küçük parçacık şeklinde cisimler donmuş yağlar oluyor bunları görürseniz bir an önce sanayinin yolunu tutun, contaya ve yağ soğutucusuna baktırın. Aracınızı motor soğukken çalıştırdığınızda genleşme kabının kapağı açık olsun ve bu esnada gaza basın bir kişi de kabın içindeki değişikliği takip etsin. Eğer gaza bastığınızda genleşme kabından taşma, püskürtme oluyor sanayinin yolu gözükmüştür. Aracınızın sabit hızda hareket halindeyken veya rölantideyken devrinin bir aşağı bir yukarı yön değiştirmesi de pek normal değildir. Tüm bunları yaptıktan sonra sorun yoksa ve yine rahat edemiyorsanız oto expertizlerinde conta kaçak testleri oluyor. Kurumsal bir oto expertiz firmasına gidip conta testini yaptırabilirsiniz.",
      "score": 0,
      "upvotes": 0,
      "downvotes": 0
    },
    {
      "author": "ZekiBeyy",
      "created_time": "December 11, 2022, 09:26:51 AM",
      "body": "Araç beyaz duman atıyorsa yağ yakıyor da olabilir bu sorun var demektir ama conta yaktığını kesin olarak söylemez. Aracınız kısa mesafede bile (1-5 km) hemen hararet (100-130) çıkıyorsa soğutma sisteminde problem var demektir ayrıca motor yağını kontrol edersiniz eğer çamur gibi bir renk gördüyseniz geçmiş olsun conta yanmış ve motor yağına su karışmış demektir eğer siz ısrarla harareti düşürüp yola devam ederseniz motoru kucağınıza verirler. Yeni araçlarda uyarı ikaz ışıklarını dikkate almak gerekiyor bazen bir ışık yani vatandaş sanayiye gidip arıza ışığının yanmasını kapatıyor sanki sorun çözülmüş oluyor böyle şeylerde duyduğum oldu. Sorunu görmezden gelmek sorun yokmuş anlamına gelmiyor.Conta yakmamak için yapmanız gereken motorun yağını suyunu kontrol etmek sürüş esnasında ise arada bir hararet göstergesini kontrol etmektir. Aracın yağ ve su eksiltmesi yine conta yakmanıza sebep olacaktır.",
      "score": 0,
      "upvotes": 0,
      "downvotes": 0
    },
    {
      "author": "verbakalim",
      "created_time": "December 12, 2022, 11:40:57 AM",
      "body": "Benim araç opel astra 2013. Bunlarda kronik sorun yağ soğutucu arızası. Kaputu açıp genel kontrol yaptığım bir gün motor yedek su deposunda mantar gibi oluşumlar gördüm. Bu neymiş diye tamirci arkadaşın yanına gittim. Aklıma gelen contanın yanmış olmasıydı. Ancak durum öyle değilmiş ama sorun ondan aşağı kalmıyor. Yağ soğutucu içindeki petekler yıkılmış. Yağ ve su aynı ortamda birbirine karışmaya başlamış. O zaman için motor su kanallarının temizliği için yaklaşık 800 tl lik yağ sökücü kullanıldı. 3 ay sonra iyice yağ yönünden zenginleşmiş olan antifiriz yeniden değişti. Bu duruma birde conta eklenseydi evlere şenlik bir durum ortaya çıkmış olurdu. Arada bir motor kaputunu açıp bakın. Contada yanma gibi bir durum oluştuysa zaten motor dışına yağ sızmaya başlar.",
      "score": 0,
      "upvotes": 0,
      "downvotes": 0
    }
  ]
}