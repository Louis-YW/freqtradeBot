{
  "id": "topic_5412585",
  "title": "Silence Scream",
  "author": "Silence Scream",
  "created_time": "September 06, 2022, 10:42:43 AM",
  "content": "Arkadaşlar Economics bölümünde bir kişinin eğitim üzerine açtığı konuyu gördüm ve forumda bu konu üzerinde nasıl fikirler olduğunu merak ettim. Sizce bir kişi eğitimsiz olsa da başarılı olur mu? Olursa eğitimsiz başarının oranı nasıl olur? Bir konuda eğitim alan birisi başarılı olur mu? Başarılı olursa bu oran nasıl olur?Benim eğitim konusunda düşüncem belli. Ben eğitime önem veren birisiyim. Zaten doğar doğmaz ailemizle eğitimi edinerek büyüyoruz daha sonra okul eğitimiyle bu sürüyor. Sadece okulu eğitim veren kurum olarak görmeyin. Okumazsanız gideceğiniz sanayide de ustalar, çıraklarına “eğitim” veriyor. Yani hayatın her alanında var olan, hayatla iç içe geçen bir kavramadan söz ediyoruz. Eğitim öğretim olarak Türkiye’de yeterli ve dengeli eğitim verilmediği kanısındayım ancak çocuklarınıza veya çevrenize eğitim denilince her konuda geçerli olduğunu söylemenizi isterim. Sizce eğitimin kişi üzerindeki etkisi nedir? Eğitimli/eğitimsiz bireyler nasıl olur? Çevrenizde böyle insanlar varda örneklendirerekte anlatabilirsiniz.",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5412585",
  "comments": [
    {
      "author": "meser#",
      "created_time": "September 06, 2022, 11:38:01 AM",
      "body": "Quote from: Silence Scream on September 06, 2022, 10:42:43 AMArkadaşlar Economics bölümünde bir kişinin eğitim üzerine açtığı konuyu gördüm ve forumda bu konu üzerinde nasıl fikirler olduğunu merak ettim. Sizce bir kişi eğitimsiz olsa da başarılı olur mu? Olursa eğitimsiz başarının oranı nasıl olur? Bir konuda eğitim alan birisi başarılı olur mu? Başarılı olursa bu oran nasıl olur?Benim eğitim konusunda düşüncem belli. Ben eğitime önem veren birisiyim. Zaten doğar doğmaz ailemizle eğitimi edinerek büyüyoruz daha sonra okul eğitimiyle bu sürüyor. Sadece okulu eğitim veren kurum olarak görmeyin. Okumazsanız gideceğiniz sanayide de ustalar, çıraklarına “eğitim” veriyor. Yani hayatın her alanında var olan, hayatla iç içe geçen bir kavramadan söz ediyoruz. Eğitim öğretim olarak Türkiye’de yeterli ve dengeli eğitim verilmediği kanısındayım ancak çocuklarınıza veya çevrenize eğitim denilince her konuda geçerli olduğunu söylemenizi isterim. Sizce eğitimin kişi üzerindeki etkisi nedir? Eğitimli/eğitimsiz bireyler nasıl olur? Çevrenizde böyle insanlar varda örneklendirerekte anlatabilirsiniz. Eğitimi akademik ve gerçek hayat olarak ayırırsan aslında eğitimsiz diye birey olmamakta. Akademik anlamda eğitim almamış bir birey sosyokültürel anlamda başarısızdır, ikili ilişkilerde dikkate alınmayan bir kişilik sergileyebilir ancak gerçek hayatta ise gerek ticari konularda gerekse tamir tadilat gibi el becerilerinin önemli olduğu alanlarda başarılı görülebilir. Yani bu sorun bulunulan ortama göre değişkenlik gösterir. Bir balığın ağaca tırmanmasını istersen balık başarısızdır ancak aynı balığı denize bırakırsan başarılıdır. Akademik anlamda tamamen başarısız bir eğitim sürecimiz mevcut birçok ülkeyle kıyaslama yaparsan bizim üni mezunları belki adamların lise mezunlarına eş değerdir.",
      "score": 0,
      "upvotes": 0,
      "downvotes": 0
    },
    {
      "author": "totti67",
      "created_time": "September 06, 2022, 06:40:03 PM",
      "body": "Eğitim ile ilgili asil mevzu, temelde teşhis eksikliği. Çocuğun eğitim yıllarının ilk başında kişisel özelliklerinin iyi etüt edilerek bir yol haritası belirlenmesi çok önemli. Bizde ise üniversite sınavına kadar ezberci bir yapı içinde çocukları gereksiz bilgilerle donatmaya çalışıp, ilerisi için gereksiz bilgi içinde çocukları boğup, üzerine de sınav stresi içinde iyice hirpalamak var.Eğitim elbette çok önemli ama bir stratejisi olmalı, ayrıca bazı alanlarda alaylilar eğitimlilerin önüne geçebiliyor.",
      "score": 0,
      "upvotes": 0,
      "downvotes": 0
    },
    {
      "author": "RaltcoinsB",
      "created_time": "September 07, 2022, 05:46:24 AM",
      "body": "Eğitim önemlidir eğitimsizlik daha önemlidir üzerine gidilmesi gereken bir sorundur eğitimsiz bir topluma her şeyi dikte edebilirsiniz cumhuriyetin eski dönemlerinde eğitim kalitesi Osmanlı’dan kalma düşüklük ile bir olduğu için yabancı istihbarat servisleri genelde sahte hoca ve imamlara istediklerini söylettirir toplum karşısında bir algı oluştururlardı bu da eğitimsiz cahil bir toplumda hoca diyorsa doğrudur mantığının yer almasından kaynaklanıyordu artık eğitimsiz bir toplum yok ama günümüzde okuyan cahil diye bir kavram türedi bizimkiler biraz da celladına aşık olmakla ilgili sizi ne kadar yıpratırsa yıpratsın kendinizi ondan çekemiyorsanız doktora da yapsanız boş eğitim kişinin kendini geliştirmesi ile alakalıdır okuduğu okul her zaman ikinci plandadır bu yüzden aile hayatında ilk eğitimi düzgün alan birey aslında eğitimli sayılır bence",
      "score": 0,
      "upvotes": 0,
      "downvotes": 0
    },
    {
      "author": "eightdots",
      "created_time": "September 07, 2022, 06:37:52 AM",
      "body": "Duyduğu bir sözü ya da ona dikte edilmeye çalışılan bir davranışı eğer kendisi okuyup araştırıp ona söylenenin doğru olup olmadığını anlayacak seviyeye gelebiliyorsa o kişi belirli eğitimi almış kendini geliştirmiştir. Demem o ki eğitim, önce kişinin verilen bilgiyi alıp almama isteğiyle ilişkilidir. İlk cümlede yazdığım durumla örnek verirsem; söylenen sözün doğruluğunu araştırmadan o yolda ilerlemek bilginin gerçekliğini istemeden yola devam etmek demektir. O yüzden eğitimin kişi üzerinde etkisi vardır ama kişinin sınırları kadardır. Bazıları söylenen sözün doğruluğunu araştırması gerektiğini bile bilemediğinden o kişiye verilen eğitim belirli sınırı geçemez. Sonuca bağlarsam; eğitimin kişi üzerinde etkisi vardır fakat kişinin sınırlarının eğitim üzerinde etkisi daha büyüktür.",
      "score": 0,
      "upvotes": 0,
      "downvotes": 0
    },
    {
      "author": "Ondekinecakabilirim",
      "created_time": "September 08, 2022, 09:53:40 AM",
      "body": "Eğitimin birey üzerindeki etkisi tartışılmaz bence. Eğitimli biri ile eğitimsiz biri aynı bakamaz dünyaya, olaylara. Aynı yönden bakmadıkları gibi aynı yargılarla da yargılayamazlar olayları. Çünkü eğitim almış biri bilgisiyle, aklıyla yorumlar yaşadığı olayları. Eğitim almamış biri duygularıyla yorumlar aynı olayları. Eğitimli biri çıkarlarını daha çok düşünür bundan dolayı aslında. Eğitimsiz biri karşılıksız da paylaşabilir sevgisini. Hangisi daha değerli karar veremem. Ama eğitim almış kişilerle oluşturulan toplum ve eğitim almamış kişilerle oluşturulan toplum aynı değildir. Kişi bazında eğitimsiz kişi daha sevecen, saygılı olabilirken toplum bazında eğitimsiz kişilerin oluşturduğu toplumlarda suça karışma oranları daha yüksektir. Sosyolojik bir zeminde incelemek daha doğru sanırım bu soruyu. Kişi üzerindeki etkileri değişik olur çünkü. Doğru sonucu vermez bence. A kişisi doğru bir insanken B kişisi çok yanlış bir insan olabilir.",
      "score": 0,
      "upvotes": 0,
      "downvotes": 0
    },
    {
      "author": "karabiber",
      "created_time": "September 11, 2022, 07:32:28 AM",
      "body": "Eğitim olmadan başarılı olmanın çok zor olduğunu düşünüyorum. İstisnalar vardır tabi ama eğitim yalnızca okulda verilmez. Okul sıralarındaki eğitimden bahsetmiyorum. Aile ile başlayan eğitim, çevre yoluyla, arkadaşlarla ve çalışma ortamıyla son şeklini alır ve pekiştirilir. Eğer bir insan içindeki cevheri ortaya çıkaramıyorsa bu onun eğitimsizliğinden kaynaklanır. Hayatta en önemli şeyin eğitim olduğunu düşünenlerdenim. Önce bireyi sonra toplumları değiştiren eğitim, kişi üzerindeki en büyük etkiye sahiptir.",
      "score": 0,
      "upvotes": 0,
      "downvotes": 0
    },
    {
      "author": "püsür",
      "created_time": "September 11, 2022, 05:24:13 PM",
      "body": "Quote from: karabiber on September 11, 2022, 07:32:28 AMEğitim olmadan başarılı olmanın çok zor olduğunu düşünüyorum. İstisnalar vardır tabi ama eğitim yalnızca okulda verilmez. Okul sıralarındaki eğitimden bahsetmiyorum. Aile ile başlayan eğitim, çevre yoluyla, arkadaşlarla ve çalışma ortamıyla son şeklini alır ve pekiştirilir. Eğer bir insan içindeki cevheri ortaya çıkaramıyorsa bu onun eğitimsizliğinden kaynaklanır. Hayatta en önemli şeyin eğitim olduğunu düşünenlerdenim. Önce bireyi sonra toplumları değiştiren eğitim, kişi üzerindeki en büyük etkiye sahiptir.Dediğinize katılıyorum. Aile ve çevre yoluyla alınan eğitim çok önemli. Ama tabi ki okul eğitimi de çok önemli. Okul eğitimi almayan ya da kötü alan ve başarılı olan insan tabi ki var ancak genel olarak bakarsak eğitimin gerekliliğini de tartışamayız. Bir de Bill Gates üniversiteyi bırakmış mevzusu var. Ben üniversitedeyken çokça muhabbetini duyuyordum. Abi adam üniversiteyi bırakmış bak nasıl başarılı olmuş. Aynı şekilde Mark Zuckerberg. Bu adamlar diploma almamış olabilir ama üniversitelerinden de bölümlerinden de hayvan gibi kazanımlar elde ettikten sonra bırakmış. Hatta yanlış bilmiyorsam ikisi de kuracakları şirketleri vs zaten planladıktan sonra ha diploma almışım ha almamışım dedikten sonra bırakmış ve planladıkları gibi başarılı olmuş. Benim zamanımda 'bak işte üni bitirmemiş başarılı olmuş, ben de olabilirim' diye düşünen adamlar zaten dandik lise mezunu ve kapasitesiz insanlardı. Başarılı olamayan çok tanıdığım oldu bu şekilde.",
      "score": 0,
      "upvotes": 0,
      "downvotes": 0
    },
    {
      "author": "ZekiBeyy",
      "created_time": "September 12, 2022, 08:42:07 AM",
      "body": "Eğitimin kişi üzerinde etkisini kendimce bir önekle açıklamak istiyorum: Kişiyi toprak içinde saklı olan bir cevher olarak düşünelim, etkili bir eğitimle siz bu cevheri gün yüzüne çıkartır parlaklık kazandırırsınız ve oldukça değerli hale getirebilirsiniz. Bizdeki gibi etkisiz ezbere dayalı bir eğitimle topraktaki o cevheri yanlış metotlarla daha çıkarırken kırar yok edersiniz. Her kişi farklıdır ama her kişiye verilen eğitim aynıdır. İlkokul yıllarında hep sorarlardı büyüyünce ne olacaksın hemen her çocuktan farklı bir ses yükselirdi, ressam olmak isteyende pilot olmak isteyende dersleri geçmesi için ezber yaparak derslerini geçmesi gerekir belki hayatında hiç bir işe yaramayacak bilgileri ezberlemekle zihnini meşgul edecek.Bence eğitim kişinin varmak istediği yere daha hızlı gitmesini sağlar. A şehrinden B şehrine kişi zaten gidecektir fakat eğitimle bunun daha pratik yolunu keşfedebilir.Birazda tebessüm edelim",
      "score": 0,
      "upvotes": 0,
      "downvotes": 0
    },
    {
      "author": "halloweenn666",
      "created_time": "September 12, 2022, 10:02:55 AM",
      "body": "Ne konuda eğitim el sanatları mı ahlak mıtarih miekonomi mi siyaset mi felsefe mi ben pragmatist biriyim bilgiyi seçerim. bilgili pragmatist seçici insanların başarılı olacağı kanısıydayım. iyi eğitim almış biri bahane bulmaz çözüm bulur. eğitim temelde çözüm üretmektir zaten. kendi hayatlarında çıkmaza düşmüş tüm zeki insanlar çözüm üreterek yeni yollar açmıştır. eğitimli insan sorun üretmez. şikayet etmez.",
      "score": 0,
      "upvotes": 0,
      "downvotes": 0
    }
  ]
}