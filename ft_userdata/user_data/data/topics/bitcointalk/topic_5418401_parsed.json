{
  "id": "topic_5418401",
  "title": "meser#",
  "author": "meser#",
  "created_time": "October 26, 2022, 12:11:39 PM",
  "content": "Bugün keşfette gezinirken bulduğum bir siteyi sizlerle paylaşmak istiyorum. Bilgisayar ve internetle ilgilenen herkes illa ki bir süre sonra klavye kullanımında ister istemez hızlanmıştır. Bazılarımız ise 10 parmak eğitimi gibi eğitimler almış, bazılarımız ise internetten egzersiz yapabileceği sitelere yönelmiştir. Misal şu sayfayı kullanan illaki olmuştur benim dışımda  https://www.m5bilisim.com/tr/on-parmak/hiz-testi/Bu da benim şimdi ki sonucum  Tabi buradaki eğitime ara ara başlayıp sonrasında sıkılıp bırakmışlığım oluyor. Ara ara kendimi test ederken bir yanlış yaptığımda silip tekrardan yazmaya çalışırken zaman kaybediyorum. Keza birkaç kere yanlış tuşa basınca ister istemez klavyeye bakıyorum. Bunlarla 1 ilerliyorsam bugün ki keşfettiğim site ile 10 ilerleme yolunu buldum ve sizlerle paylaşmak istedim. Tabi bu site ile sadece 10 parmak yazma hızımızı geliştirmeyeceğiz  Hadi başlayalım  www.zty.pe sitemizin ismi. Bu sitede bir uzay mekiği oluyorsunuz ve düşman mekikler sizlere füze yerine kelime fırlatıyor. Bu kelimeler sizin mekiğinize çarpmadan tuşlara basarak bu kelimeleri tamamlayıp vurmanız gerekiyor. Bu site de süre sınırı bu kelimelerin size değmesine kadar olan süreç. Seviyeler bulunmakta ve seviye atladıkça kelimeler hızlanıyor. Bazen harfte gelebiliyor birden fazla. Önemli olan bu kelimelerin size olan mesafesini ölçüp bir an önce yok etmek. Tabi bir kelimeye başladığınızda diğer kelimeye geçemiyorsunuz. Bundan ötürü yanlış harfe bassanız da devam ediyorsunuz böylelikle katiplik gibi sınavlarda bakılan süre sınırı içerisinde daha fazla kelime yazma yönünde hızlanıyorsunuz. Çünkü 10 parmak eğitmenleri genellikle yanlış yazdığınız kelimelere odaklanmamanızı önerir. Ayrıca kelimeler hızlandığı için klavyeye bakmaya fırsatınız olmuyor. Yani direk ekrana bakarak ellerinizin klavyedeki harflerin yerlerini öğrenmesini hızlandırıyorsunuz. Şimdi gelelim 10 parmak hızımız dışındaki faydaya  Hepimiz bir yabancı dil öğrenmek için çabalıyoruz özellikle de ingilizce gibi bir dili. Bir dil öğrenirken vocabulary yani kelime bilgimizi arttırmamız gerekiyor ayrıca speaking kısmında da doğru telaffuza da sahip olmamız gerekiyor. Bu sitenin default kısmında zaten karşımıza birçok ingilizce kelime gelmekte. Bu kelimeleri vururken içimizden ister istemez telafunuzunu yapıyoruz. Sesli bir şekilde yaparak speaking anlamında kendimizi geliştirebiliriz. Evet ben bu siteyi denerken birkaç kere yanlış telaffuz ettiğimi farkettim. Çünkü direk karşıma gelince ister istemez türkçe bir şekilde okumaya çalışıyordum ve bu oyunu tekrarlarken düzelterek daha iyi bir hale getirdim. Gelelim kelime bilgimizi nasıl arttıracağız  Siteye girdiğimiz kısımda \"load your own text\" kısmı ile olduğumuz seviyeye uygun kelimeleri internetten bulup yükleyebilir ya da daha spesifik bir alanda kelime bilgimizi arttırmaya çalışıyorsak bu kelimeleri buraya yükleyerek kelime bilgimizi çalışabiliriz. Örnek veriyorum geçen hafta 100 yeni kelime öğrendiniz bu 100 kelimeyi sisteme girerek bu kelimelerin tekrarını yapabilirsiniz. Ben ilk ingilizceyi öğrenirken tombala usulüyle birçok kelime öğrenmiştim. Gerçekten de faydası oluyor  Elimin altında Türkçe forumdaki kullanıcı listesi Kurban Bayramı kutlamasından olduğundan bununla bir deneme yaptım  Vurduğum arkadaşlar kusuruma bakmasın  Oyunun arkaplanında kelime listeniz görünüyor ve sırayla gelecek olanlar yeşil bir arkaplana sahip oluyor. Ayrıca kelimelerde sayı veya simge olanları atlıyor gibi görünüyor",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5418401",
  "comments": [
    {
      "author": "eightdots",
      "created_time": "October 26, 2022, 07:09:37 PM",
      "body": "Düşen kelimeler oyunu olarak bildiğimiz oyun. Basit mantıkla yapılan ve amacına çok iyi hizmet eden işlerden. Çok da faydalı bir zaman sonra bakmadan yazdığınızı fark ediyorsunuz. Böyle şeylere bayılıyorum. Sitedeki arayüz güzelmiş benim bildiğimde dümdüz yazı düşüyordu aşağı",
      "score": 0,
      "upvotes": 0,
      "downvotes": 0
    },
    {
      "author": "judas",
      "created_time": "October 26, 2022, 08:35:46 PM",
      "body": "Böyle uygulamalar olduğunu bilmiyorum ben de görünce kendimi test edeyim dedim sonucum fena değil gibi fazla hata çıkmasının bir sebebi de klavyemde r tuşunun biraz sorunlu olması. 10 parmak aslında herkes için gerekli ama zaman ayırmamız gerekiyor.",
      "score": 0,
      "upvotes": 0,
      "downvotes": 0
    },
    {
      "author": "SUPERSAIAN",
      "created_time": "October 27, 2022, 12:42:32 PM",
      "body": "Şu kelime oyununu beğendim. Daha önceden bir kaç kez ingilizce öğrenmek, geliştirmek için kelime ezberlemeye çalıştığım zamanlar oldu. Genellikle en sık kullanılan kelimeleri yazıp, cümle içinde kullanıp kelimeleri aklımda tutmaya çalışıyordum bunu düzenli olarak yapsaydım baya bir yol alabilirdim. Tekrardan kelime calışmaya başlarsam eğer şu kelime oyunu güzelmiş onu sık kullanılanlara ekledim. Seviye seviye ayarlamasını beğendim kelimelerin.",
      "score": 0,
      "upvotes": 0,
      "downvotes": 0
    },
    {
      "author": "emre06060",
      "created_time": "October 31, 2022, 06:00:43 AM",
      "body": "10 parmak öğrenmek aslında çok kolay. Ben üniversitede öğrenmiştim. Sadece işaret parmaklarını klavyenin o kırtışlı harflerinin üzerine koymayı alışkanlık haline getirmek yeterli. Gerisi biraz pratiğe ve bunun gibi programları kullanmayla oluyor. bence 1 ayda günde yarım saat çalışmayla normal olarak yazabilirsiniz. Ancak ben bilgisayarın B sinden anlamam diyorsanız bu 1 yılı bulabilir  şu an klavyeye bakmadan yazabilen biri olarak 10 parmak yazamasamda 7-8 parmak yazıyorum 🙂",
      "score": 0,
      "upvotes": 0,
      "downvotes": 0
    },
    {
      "author": "Ondekinecakabilirim",
      "created_time": "November 02, 2022, 10:39:43 AM",
      "body": "Eğitimini alıyordum eskiden Belediye kursundan. Ama devam edemedim. Beni yoran bi sistem çünkü. Rahat edememiştim 10 parmakla aynı anda hazır ol durumunda durmaya. Serbest yazmak daha zevkli bana göre. Ama öteki arkadaşlarımızı görmeden önce hızlı yazdığımı sanıyordum. Düşük çıktı skorlarım sizinkilere göre. Gerçi alışkın olduğum klavyeden yapmadım. Eve gidince bi kendi klavyemden deneyim. Daha iyi bi skor çıkabilir karşıma. Ama düşük hız çıktı benimki baya. Hızlı olmadığımı öğrendim, şaşırdım açıkçası. Zabıt katibi gibi yazan forumdaşlarımız varmış aramızda meğer. Başarılarının sırlarını da paylaşsınlar bizimle.",
      "score": 0,
      "upvotes": 0,
      "downvotes": 0
    },
    {
      "author": "Captain Corporate",
      "created_time": "November 02, 2022, 03:41:53 PM",
      "body": "Haksız avantaja sahip olabilirim. İlk 4 yaşınd annemlerin dükkanda PC kullanmaya başladım, 7 yaşında eve alındı, genelde dışarı çok çıkan bir çocukta olmadım evde pc'de oyun oynadım, evlendikten biraz sonrada evde metin yazarı olarak gelir elde etmeye başladım (gerçi o zamana kadar hızım zaten oluşmuştu). Açıkcası herhangi ekstra bir efor sarfetmem gerekmedi, insan hayatının 28 senesini PC başında bir şeyler yaparak geçirince, ister istemez hızı artıyor, zaten artmasa sorun olurdu, PC önünde geçmiş bir ömür, bari en azından bir faydası olsun. Metin yazarı olmamda hem eğitimim, ama hızımında faydası çok, bir çok insanın düşük ücrete o kadar çalışılır mı dediği kadar çok yazı yazıp para kazanıyorum çünkü onların yazması 10 saat sürecekken benim 4 saat sürebiliyor hızım sayesinde.",
      "score": 0,
      "upvotes": 0,
      "downvotes": 0
    },
    {
      "author": "Phoenix Anka",
      "created_time": "November 02, 2022, 04:40:33 PM",
      "body": "Bizim Türk kullanıcılarımızı vurarak ne elde etmeye çalışıyorsunuz hocam yakıştıramadım size  Site güzelmiş takılıyorum size tabi. Pc üzerinden bir gün giriş yapıp denemeye çalışayım bakalım ne gibi artıları olacak. Sürekli pc üzerinde çalışan bir meslek grubu üyesiyseniz canınız sıkıldıkça girebilirsiniz.",
      "score": 0,
      "upvotes": 0,
      "downvotes": 0
    },
    {
      "author": "meser#",
      "created_time": "November 08, 2022, 04:05:42 PM",
      "body": "Ayrıca bir dipnot geçmek istiyorum. İzlemiş olduğum bir videodan geldi aklıma ve bir sitede o hikayeyi buldum. Neden kurslarda bizlere Q değilde F klavyeyi kullanmamız gerektiğine dair telkinlerde bulunulduğuna dair. Neden F Klavye tercih edilmeli?Quote Daktilolar üzerinde çok fazla girdi noktası yani tuş barındıran mekanik cihazlar olduklarından dolayı mekanik aksamı gayet karmaşık ve kolay bozulabilir yapıdadır. Her tuşa basıldığında kağıda sertçe vurarak harf baskısı yapacak bir düzenek harekete geçer. Dolayısıyla daktilo üzerinde hızlı yazılacak olduğunda iki ayrı harf düzeneğinin birbirine girmesi kaçınılmaz olur. Her bir harfe basıldığında ufak bir miktar beklenmek zorundadır. Fakat bu hataya düşmemek insanın elinde değil, omurilik bir noktadan sonra klavyedeki tuşların yerlerini refleks biçiminde kaydeder ve insan artık basılacak tuşları düşünmesine gerek kalmadan yazmaya başlar. Bu noktada ister istemez hızlanacaktır. Buna bir nebze engel olmak için ise Q klavye ortaya çıkarılmıştır.Q klavyedeki tuşlar alakasız yerleşimlerinden dolayı, İngilizce metin yazan birini gayet yavaşlatacak şekilde bir dizayna sahiptir. Yavaşlayan kullanıcı hatayı minimuma düşürecektir. Fakat her ne olursa olsun omurilik ister istemez buna alışır ve diğerlerine nazaran daha yavaş ilerlese de insan Q klavye kullanırken de bir noktadan sonra hızlanır. Ancak bunun bir sınırı var, parmakların yerleşimi eninde sonunda yazma hızını bir noktaya kadar düşürüyor. Q klavye İngiliz alfabesindeki harf sıklıklarına göre hazırlanmış bir klavye olsa da Latin Alfabesi kullanan çoğu dil de harfler için hemen hemen aynı sıklığı kullandığından diğer dilleri de aynı miktarda etkiler.F klavye Türkçedeki harflerin kullanım sıklığına göre hazırlanmış bir klavyedir. Alışıldığında Türkçe bir metni Q klavyeyi çok iyi kullanan birinin erişemeyeceği bir hızda yazmayı sağlayacaktır. Bunun dışında geçtiğimiz aylarda Boğaziçi Üniversitesi’ndeki bir ekip tarafından, Türkçe’ye diğer klavyelerden daha uygun olduğu söylenerek tasarlanmış E klavye bulunuyor.Kaynak:https://sabahlatan.com/blog/ortaya-cikis-amaci-yavas-yazmak-olan-q-klavye/İzlediğim videoda 10 parmak yarışmasına F klavye ile katılan bir Türk anlatıyor. Yukarıda bahsedildiği gibi Q klavyenin aslında yazarı yavaşlatmak amacıyla hazırlanmış bir klavye olması sebebi ile bilimsel araştırmalar çerçevesinde ortaya çıkartılan F klavye ile bu yarışmada çok iyi bir derece yaparak birinci oluyor. Tabiki itirazlar oluyor çünkü ikinci ile arasında dünya fark var hile olduğunu falan söylüyorlar ancak uzun müzakereler sonucunda kabul ediliyor birinciliği. Quote from: Phoenix Anka on November 02, 2022, 04:40:33 PMBizim Türk kullanıcılarımızı vurarak ne elde etmeye çalışıyorsunuz hocam yakıştıramadım size  -Quote from: Captain Corporate on November 02, 2022, 03:41:53 PMMaşallah hocam iyi yardırmışsınız  F mi yoksa Q klavye mi kullanıyorsunuz acaba?-Quote from: Ondekinecakabilirim on November 02, 2022, 10:39:43 AMSerbest yazmak daha zevkli bana göre. Valla hocam lise zamanlarında bana da öyle geliyordu ancak o zamanlar biraz antrenman yaptıktan sonra hem elim alıştı hemde gerçekten daha hızlı yazmaya başladım. Tembelliğimize geliyor gibi serbest yazmanın zevkliliği -Ve son olarak bu uygulamanın yapımcısının şöyle bir oyununa denk geldim külüstür bilgisayarlarda bile can sıkıntısına oynanır  Amaç aynı uzay gemisisiniz ve meteorumsu uzay gemisi vuruyorsunuz kırmızı lazer saldırısı ve ok saldırısı yapıyor. Sağa sola kaçıp aralarından geçip bölüm atlamaya çalışıyorsunuz 10.bölümden sonrası kafayı yedirtiyor  https://phoboslab.org/xtype/-",
      "score": 0,
      "upvotes": 0,
      "downvotes": 0
    },
    {
      "author": "totti67",
      "created_time": "November 09, 2022, 07:33:36 AM",
      "body": "birkaç denemem oldu fakat hüsran abicim hüsran  dakika başına ortalama 45 kelime falan ve 1 hatalı kelime sürekli yazmışım, aslında bu meleke sürekli üzerine çalışarak gelişebilecek bir meleke ama, yaptığınız iş için hız gerekliliği yoksa çok da önemli değil sanırım. ve şuna da kesinlikle katılıyorum, f klavyeye alışan biri, her türlü q klavye kullanandan hızlı yazar.",
      "score": 0,
      "upvotes": 0,
      "downvotes": 0
    },
    {
      "author": "LGD2Business",
      "created_time": "November 09, 2022, 01:22:00 PM",
      "body": "10 parmak değilim ama belli bir alışkanlığım var hızlı yazabildiğimi düşünüyorum. Testi çok konsantre olmadan yaptım benzer sonuçlar almışız.Code:BOŞLUK HESABI (Katiplik)Dakika Başına Kelime (DBK) 76Toplam Yazılan Kelime 73Doğru Yazılan Kelime 68Yanlış Yazılan Kelime 5Hata Oranı % 6,85Tuşvuruşları 403Doğru | Yanlış 382 | 21Dakika Başına Vuruş (DBV) 382Code:VURUŞ HESABI (Şampiyona)Toplam Tuş Vuruşu 382Toplam Kelime Sayısı 76Hata Sayısı 5Hata Oranı % 1,31Test Süresi 1:00Bir de bu sonuçları tüm katılımcılarla karşılaştırıp ortalama seviyemizi söylese iyi olurdu. F klavye belki bize daha uygun olabilir ama yılların getirdiği bir alışkanlık var o yüzden Q klavyeyi yeterince iyi kullanabildiğimizi düşünüyorum. Yılların birikimiyle ciddi bir kas hafızası oluşmuş durumda.",
      "score": 0,
      "upvotes": 0,
      "downvotes": 0
    },
    {
      "author": "verbakalim",
      "created_time": "November 16, 2022, 12:42:54 PM",
      "body": "Pc ile 1987 yılında tanıştım. Klavye Türkçe değildi. 15 yıl bu şekilde kullandım. Halen türkçe karakter kullanmak sorun oluyor. Türkçe karakter kullanmadan epey hızlı yazıyorum. Ancak Türkçe karakterleri kullanmaya başlayınca durum kötüleşiyor.",
      "score": 0,
      "upvotes": 0,
      "downvotes": 0
    }
  ]
}