{
  "id": "topic_5426103",
  "title": "6ccl",
  "author": "6ccl",
  "created_time": "December 06, 2022, 09:04:20 PM",
  "content": "Farkındaysanız geçtiğimiz yıllar kripto para birimlerinin hayattaki yeri bakımından oldukça popüler olduğu dönemler oldu. Bu popülarite karşısında hiçbir Türk kripto para borsasının, dış sermaye borsalarının ulaştıkları seviyelere ulaşamadığını görüyoruz. Sektöre hakim, donanımlı, globale açılmaya çalışan büyük isimler bile maalesef ki yabancı sermaye destekli projelerde baskınlıkla ortaya çıkıyor.Bu noktada suç yalnızca Paribu’nun değil. Gerek devlet teşviklerinin yetersizliği, gerek milli olarak yeni teknolojilere karşı yeterince hızlı reaksiyonlar alamamamız, bu tarz büyük girişimlerin de önünü kapatır nitelikte olabiliyor. Gerek farkında olmayarak gerek yeterince göz önünde tutulmayarak da olsa, istatistiksel sonuçlar bizlere bunların ne kadar gerçekçi olduğunu gösteriyor. Tabiri caizse bu yeni sektörün etinden sütünden faydalanan şirketin bir Türk şirketi olmasını bırakın, herhangi bir payda sahibi bir Türk şirketi bile ortada yok. Elbette güçlü fikirlerle ilerleyen şirketlerimiz var, bunlardan en gözdelerden BtcTurk olmakla birlikte; Türk altyapılı bir şirketin, Türkiye Cumhuriyeti içerisinde kurulma ve yol alma süreçlerindeki engeller ile dış sermayenin aynı kulvardaki şirketlerinin dışarda performans gösterip ilgili kasaları doldurduktan sonra buraya ciddi yatırımlar yapması izin verilen bir durum olmamalıdır. Konunun buraya kadar düşmemesi gerekmektedir. Çünkü bir Türk Şirketi, Türkiye Cumhuriyeti içerisinde başka ülkelerde aynı koşullarla yola çıkan şirketlerden geri kalmamalıdır. Bu milli bir sorundur. Bu konudaki tüm teşvikler milli çıkarlar düşünülerek işletilmelidir. Kayıplar, kazançlar tamamen denetlenen ve serbest bıraklan bir sistemde devlet sırları olarak yer almalı ve belli yetki sahiplerinin çok özel durumlarda açabileceği bir dosyada tutulmalıdır. İş, ekosistem kurma işidir. Bir kripto para borsasının Türkiye’de bu işlerle uğraşan herkese ulaşabilmesi, ülke koşullarında en iyi performansı gösterebilmesi için tabiri caizse her kolda olması gerekmektedir. Türkiyede yer alan kripto para ekosistemini desteklemesi, bunun için ilgili maddi güce ulaşabilecek şekilde de önünün açılması gerekmektedir. Bu ancak yasalarla teşvike tâbi, ciddi bir maddi güçle olur. Maddi güç ise engellerin azaltılmasıyla, yabancı rakip şirketlerin, kuruldukları bölgelerde sahip oldukları hakların ve kısıtlamaların daha iyi bir modeliyle yaratılabilir. Yabancı sermayenin, Türkiye Cumhuriyetinde her alanda olduğu gibi bu alanda da şirketleşme tarafında, bir \"Türk Şirketinin\" önünde olması, ihtimal dahilinde bir konu bile olmamalıdır. İnanıyorum ki bugün BtcTurk, Paribu gibi büyük kripto para borsaları şayet teşvik modelleri uygun, ekosistem gelişimi konusunda destekli ve milli bir problem çözümü olarak değerlendirilmesi tarafında fikri birlik sağlanmış, Avalanche (AVAX) ile gerekli altyapı için birlikte çalışarak, ilgili teşvik altyapıları oluşturulursa, ayrım yapılmadan sektöre yatırımlar yapılırsa emin olunmalıdır ki; doğru iş bilinci, rakiplerin birbirini desteklediği bir ortamda, çok ciddi global konumlarda olmasıyla sonuçlanacaktır. İstihdamlar yaratılacak, Türkiye bugün en çok kripto para kullanan ülke olarak muazzam bir ev sahibi olacaktır. Dünya savaşlarının tıpkı uzaydaki medeniyetlerin keşfinden sonra bitmesi gerektiği gibi iç taraftaki savaşlara bir ara verilecek ve daha büyük savaşlarda saf tutmak için daha profesyonel çalışılacaktır.Hedef daha büyük pastalar olmadığı taktirde, Türkiye’deki şirketler yalnızca inanılmaz başarılı olmak zorunda kalırlar. Bu da yabancı rakiplere kıyasla oldukça zor olacaktır. - Daha önce Binance Futures dokümanlarının Bitmex’ten birebir esinlenildiğini, bizzat Bitmex hesabının paylaşımlarında gördük. Bu Binance gibi büyük bir şirketin bile bir dönem yaptığı hataydı. Türkiye’de belli bir seviyeden sonra başarılı olmanın sınırını biraz daha esnetebilirsek; milli, daha büyük çıkarlara hizmet eden,  bizzat devlet destekli bir modelleme inşa edebilir, birçok Türk kripto girişimini globalde öne çıkarılabiliriz.Coca Cola’nın olduğu bir yerde Kola Turka’nın Türkiye pazarında kaybetmesinin sebebi de budur. Bu kaçınılmaz gerçeği Türk teşvik modelleriyle desteklemediğimiz takdirde Türk şirketlerini de dış sermaye finanse edecek. Burada konu limitlerdir. Sonuçta halk kriptoyu dünyada en çok kullanan bir halkı içeriyorsa, ilgili bakış açısı da bu kadar yüce bir hizmeti en iyi şekilde vermek amacı taşımalıdır. Gençlerimizin neden yurt dışına gitmek zorunda kaldıklarını, potansiyel olarak milli kayıp sayılan yeni gençlerin youtube gibi platformlardaki ilgili videolara attıkları yorumlarından görmeyi, şayet hep birlikte istersek son verebiliriz.Aydınlık da elimizde, karanlık da. Mesele, bunları bilmiyor oluşunuz değildir. Mesele, yeterli birliğe fikren gidilerek ilgili kamuoyunun yaratılamamasıdır. Ek olarak dış sermayelerin Türkiye içerisinde bu denli rahat olabilmesi, üstü kapalı teşviklerden öte değildir. Sadece sonuçları ele aldığınız bir matematikte, bugün Binance TR’nin BN Teknoloji isimli bir şirket olduğunu, her Binance TR öne çıkarmasının aslında Binance'ye hizmet ettiği gerçeği vardır. Yaptığı, desteklediği etkinliklerle ve organizasyonlarla Binance TR’yi büyüttüğünden çok daha Binance’yi öne çıkarmaya devam ettiği gerçeği vardır. Çünkü Türkiye’deki şirketlerin iskeletleri maalesef ki mevcut enflasyon ve geçmişten beridir Anadoluda hayat bulan, toplumun genelinin hayata bakış açısından etkilenen bireylerden oluşmaktadır. Ahmet Amca sabah 7’de dükkanı açtığı için komşusunun 06.30'da dükkanını açmak için erken uyuduğunu bildiği bir gerçektir bu. Yerel şirket iskeletlerinin bu istihdamlarla bir noktada toplumsal sorunları da çözebilmeye katkı sağladığını unutmamak gerekir. Problem parayla ilgiliyse çözüm, Bitcoin'e yönelmek, onu iyice öğrenmek ve ekosistem oluşturacak şekilde desteklemektir. TRY bazlı modellemelerle ön plana çıkıp, borsaya ve milli kasaya döviz girişlerine ihtiyacı kaldıracak şekilde hedeflemelerle yola çıkılmalıdır.   Çıkarlar yalnızca dengesizlik ortamlarında oluşur. Denge için milli hareket edilmelidir, bireysel değil. Bu milli harekete öncü devlet olmalıdır, yıldırıcı değil yapıcı olmalıdır, zira üreten daha fazla kazanır, komisyon alan değil. Şirketleri rakiplerin hareketlerinden alıkoymamalıdır. Türkiye'nin Bitcoin'in merkezi olmaması için hiçbir sebebi yoktur. -- Bu yazı herhangi bir reklam içermez tam tersi Türk kripto para piyasasının problemlerini ele alır. Saygılarımla6ccl - BTC",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5426103",
  "comments": [
    {
      "author": "Kubilay",
      "created_time": "December 07, 2022, 03:44:12 AM",
      "body": "Mesele asla devlet teşvikleri yahut yerli insanların adapte olamaması değil. Şimdinin çok büyük borsaları zamanında çeşitli büyük ülkelerden banlandılar. Çözümü ise denizaşırı ada ülkelerinde buldular. Çünkü regülasyon yoktu, malum ülkelerde hala yok. Bir çok finansal aktivite için cennet adalar, 300-400 bin resmi nüfusu olan kimsenin etliye sütlüye karışmadığı. Herneyse mesele yerlilerin desteği vs. de değil, tamamen bizim vizyonsuzluğumuz. Binance'ı hatırlarsanız 2017'de parladı, nasıl büyüdü affiliate sistemi ve güzel bir marketing ile. Telegramdan kyc geciktiği için hızlandırdığımız zamanları net hatırlıyorum, müşterilere c/p cevap verme alışkanlıkları yoktu bizim yerel borsalar gibi. Kerem Tibuk geçen twitterda biz kullanıcılara afilliate sunmuyoruz çünkü ref için değil, gerçekten tavsiye edildiği için kullanıcı gelsin minvalinde saçmalamıştı. Yani büyük bir holdingin veliahtı, btcturkun sahibi de olsanız köylü kurnazlığından öteye gidemiyorsunuz zaman zaman. Son olarak Türkiye'nin bu zamana kadar vergi veya yasaklama getirmemesi de enteresan fakat iyi bir fırsattı.",
      "score": 0,
      "upvotes": 0,
      "downvotes": 0
    },
    {
      "author": "Bthd",
      "created_time": "December 07, 2022, 04:58:27 PM",
      "body": "Türkiye'de bir girişimde bulunmak çok kolay değil, dünyanın çoğu yerine göre iyi bir başlangıcı ortaya çıkarmak için gerekli yatırımı toplamak çok zor, olanaklar kısıtlı. BtcTürk'te Paribu'da kendi alanlarında belli başarıları elde etmiş şirketler, başarılı girişimcilik örnekleri. Daha fazla büyümeleri için devlet tarafından desteklenmeleri değil daha geniş vizyona sahip olmaları gerekirdi. Hedefleri en başından beri Türkiye pazarı olduğu için Türkiye dışına uzun süre çıkmadılar. Başlangıçta maddi güçleri yetersiz olduğunu düşünsek bile şu anda globale açılmak için yeterli maddi güce sahip olmadıklarını iddia etmek zor. Bahsettiğiniz teşvikler maddi değilse ne olduğunu lütfen açıklayın. Yasal teşviklerden bahsediyorsanız zaten bildiğim kadarıyla yaklaşık bir sene öncesine kadar yasal bir tanımlama olmadığı için sorun da yoktu. Yasal sorunlar olsa bile farklı ülkelerde de global versiyonları için şirket kurarak üstesinden kolayca gelebilirlerdi. Yerli borsaların büyümemesinin önündeki teşhisi yanlış koyduğunuzu düşünüyorum. BtcTürk sahibine bugün sorsanız genele açık sesli olarak dile getirmese bile muhtemelen geçmişe dönüp daha farklı planlar yapmayı dilerdi. BtcTürk'ün kurulduğu tarihlerde global dahil ciddi anlamda işini iyi yapan borsalara ihtiyaç duyulduğu açık. Pro versiyonu çıkana kadar BtcTürk'te alım satım yaparken fiyat grafiğini takip etmek bile mümkün değildi. Sade ama gerçek işi olan alım-satım hizmetini kullanıcılarına iyi veren bir borsaydı. Globale açılmayı en başından beri deneselerdi çok daha farklı sorunlarla karşılaşacakları için bugünkü boyutlarına da gelemeyebilirlerdi. Ticaret yada girişimcilik net doğruları olan alanlar değil doğru hamleyi yaparak batma olasılığınız da var çünkü değişken sayısı çok fazla. Borsalarla forumdaki çoğu kişiye göre borsalarla yada borsa girişimi yapacak kişilerle çok daha içli dışlı olan @mhanbostanci yada BtcTürk ile çok yakın bağlantılara sahip @onurgozupek bu konuda çok daha yetkin fikirler belirtebilirler.",
      "score": 0,
      "upvotes": 0,
      "downvotes": 0
    },
    {
      "author": "Pierre 2",
      "created_time": "December 08, 2022, 08:03:35 AM",
      "body": "Bence Türkiye de doğrudan devlet teşvikleri öyle çok işe yarayan şeyler değiller. Genellikle kaynak israfı ile sonuçlanıyorlar. Bunun yerine daha esnek regülasyonlar uygulanabilir. Örnek veriyorum gerekli yasal prosedürler sadeleştirilerek hızlandırılabilir. Bu şekilde işletmenin gereksiz maliyetleri, zaman kaybı vs önüne geçilir. İlla teşvik verilecekse vergi indirimi uygulaması denenebilir. Asıl girişilmesi gereken konular bence bunlar olmalıdır.",
      "score": 0,
      "upvotes": 0,
      "downvotes": 0
    },
    {
      "author": "mandown",
      "created_time": "December 08, 2022, 11:13:40 AM",
      "body": "Paribu neden binance olmaya çalışssın bence binance olayı abartıyor bir borsa borsa olmanın önüne geçmemeli nft yok kendi ağı yok bilmem ne bu işlere bence gerek yok sonra başına iş gelince ekosistemin tamamı olaylardan fazlasıyla etileniyor.  Birde kripto dediğiniz şeyi devletler algılamak istemiyor çünki kontrol edilemeyen bir nokta var oda paranızı kendi cüzdanınızda taşıyıp transfer edebilmeniz. Para onlara uğramadan yer değiştirebildiği için tam olrak nereye veya neye devletler kontrol edecek o şüpheli.",
      "score": 0,
      "upvotes": 0,
      "downvotes": 0
    },
    {
      "author": "bobita",
      "created_time": "December 10, 2022, 10:47:20 AM",
      "body": "Hatırlıyorum, Btcturk de hele hele Paribu da uzun bir süre Bitcoin ve Ethereum dışındaki altcoinlere yüz vermediler, burun kıvırdılar, ikisinin de faaliyet amacı Btc ve Eth ticaretiydi. Ama o zamanlar bile binlerce diyebileceğimiz kadar altcoin vardı ve insanlar şakır şakır bunların ticaretini yapıp, sadece paraya çevirecekleri zaman (ya da tersi) yerlilere geliyorlardı. Bu vizyonsuzluğun etkisi aslında hala sürüyor, çünkü baksan artık ikisinde de epey işlem çifti var ama tercih edilmedikleri için hacim yok.",
      "score": 0,
      "upvotes": 0,
      "downvotes": 0
    },
    {
      "author": "juniperion",
      "created_time": "January 14, 2023, 02:15:07 PM",
      "body": "Sebep bana göre ne devletin teşvik etmemesi ne de yabancıların yatırım/ortaklık yapamamaları değil. Sadece vizyon-hayal veya cesaret eksikliği. Paribu ve Btctürk Binance den bile önce kuruldu. Ancak TR sınırlarını kendileri için yeterli gördüler. Bu iki borsa için özellikle Btcturk ün güvenilirliğine hiçbir söz söyleyemem. Hizmet kalitesi diğerleri kadar stabil ve iyi olmayabilir ama temel ihtiyaçları görüyor. Bir kriptopara borsası az para kazanmıyor. Mesela bugün Btctürk te 418 milyon dolar hacim yapılmış. Yarısı yalan olsa 200 milyon dolar diyelim. Binde bir komisyon kesse 200k dolar komisyon kazancı demek. Allah bereket versin. Muhtemelen bu yeterli geliyor. Kasmak istemiyorlar. Ama ben Türkiye gibi adaptasyonu yüksek olduğu bir ülkenin firmalarının globalde de güçlü olmalarını isterim.Şu an TR pazarının %84 ü yabancı borsaların elinde. Çoğu TR de şube açarak tabidir caizse Pıtırak gibi bittiler. Ve piyasayı domine ediyorlar. Bizim borsalarımız neden hem TR de hem globalde hizmet kalitesi ve güvenliği ile ön planda olmasın. Bizler alın terimizle yabancılara para kazandırıyoruz. Onlara verdiğimiz prim kadar kendi borsalarımıza güvenemiyoruz. Borsalarımızda maalesef adam gibi, güvenlik ve hizmet kalitesi ile global bir markaya dönüşecek yatırımlar yapmıyorlar. Bu büyük bir eksiklik.Yine de bu eksikliği farkeden ve buna yatırım yapan birileri mevcut. Bu konudan detaylı bilgi alabilirsiniz:https://bitcointalk.org/index.php?topic=5424939.0",
      "score": 0,
      "upvotes": 0,
      "downvotes": 0
    },
    {
      "author": "bobita",
      "created_time": "January 14, 2023, 02:40:21 PM",
      "body": "Hemen hemen her konuda olduğu gibi kripto konusunda da tam bir şark kafası mantığıylayla \"yapsınlar, kullanalım\" zihniyetinde dışa tam bağımlı olmak beni gerçekten çok rahatsız ediyor. Dünyada kripto paraların/emtiaların kullanımında neredeyse zirvedeyken, iş sunulan değil sunan olmaya geldiğinde yok sayılır kategorisinde yer almamız utanç verici.Ülkede doğru dürüst blok zinciri kodlayacak insan yok (çok az anlamında), kayda değer kripto girişim yok (olanların önemli bölümü tokatçı çıkınca yabancılar Türk gördüğünde kaçıyor zaten), globalde mücadele edebilecek borsa/kripto finans kuruluşu yok.Bunlar yok ama kripto piyasasını en çok kim kullanıyor dersen Türkiye zirvelerde.Yazık ya, gerçekten yazık.",
      "score": 0,
      "upvotes": 0,
      "downvotes": 0
    },
    {
      "author": "onurgozupek",
      "created_time": "January 16, 2023, 07:11:56 AM",
      "body": "Herkes Türkiye'deki borsaları gömmüş ancak hepiniz Türk kripto borsalarının neden globaller kadar gelişemediklerini atlamışsınız.Birincisi Türkiye'de neidüğü belirsiz bir ortam var. Bugün tamam geç kardeşim, bakmıyorum diyen yönetim yarın \"gel bakayım sen, ben bakmıyorken bi boklar yemişsin, hesabını\" ver diyebilir. Bu belirsizlikte ve hatta korku ortamında hiçbir aklı selim yatırımcı yatırım yapmaz, ürün/hizmet geliştirmeye cesaret edemez.Ha Türkiye bu anlamda sıfır mı? O da değil. BtcTurk, Paribu, Icrypex, Bitexen, Fexobit vs. ellerinden geleni yapıyorlar. Belirsizlikte ürün/hizmet sunmaya çalışmak, personel istihdam etmek ne kadar mümkünse o kadarını yapıyorlar. Kuşkunuz olmasın.İkincisi, eğer globalde kaldıraçlı işlemler olmasaydı kaçınız o borsalara kripto paranızı emanet edip her gün o borsalarda al/sat yapardı? Bugün dünyanın en büyük borsası kabul edilen Binance'e bile tam anlamıyla güvenemiyorken, neden risk alıp, kanuni haklarınız olmadığını bile bile paranızı emanet ediyorsunuz? Daha fazla kazanç için değil mi?Peki aynısı Türkiye'de olsaydı ne yapardınız? Muhtemelen tercihiniz Türk platformlar olurdu ve o platformların hacimleri şu ankinin 10-15 katı olurdu. İnsanlar yurtdışı platformları daha fazla para kazanmak için tercih ediyor. Türk platformlar ile global platformlar arasında ürün bazında ciddi anlamda fark var. Türkiye'de kaldıraç, staking, landing vs. olsa yurtdışına gidenlerin sayısı ciddi anlamda düşerdi emin olun.Türkiye'deki platformlarda hacim yok, o yüzden spottan alım satım için globallere gidiyoruz diyen varsa önce bi dursun düşünsün. Sen almazsan, ben almazsam Türkiye'de hacim nasıl olacak? 😉",
      "score": 0,
      "upvotes": 0,
      "downvotes": 0
    },
    {
      "author": "mandown",
      "created_time": "January 16, 2023, 07:41:39 AM",
      "body": "@onurgozupek geçtiğimiz aylarda bir mail geldi ve btctürk'e getirdiğim kripto paranın kaynağına dair kanıt gösteremezsem hesabımı kullanamayacağıma dair. Gereken bilgileri attım ancak o günden sonra olabildiğince btctürk kullanmamaya çalışıyorum. Çat diye hesabıma bloke koyan bir borsaya nasıl güvenebilirim? Maili uzun uzadıya yazmıyorum. Buraya eklediğim şey çok canımı sıktı ve o mailden sonra istediğiniz bilgileri vermeden hesabımı kullanamadım.QuoteBilgi ve belgeleriniz tarafımıza ulaştık­tan sonra mümkün olan en kısa süre içeri­sinde inceleyerek si­ze geri dönüş yapaca­ğız. İncelememiz sür­esince hesabınız sad­ece kripto para çekme işlemlerine kapalı olacaktır, kripto para alım-satım ve TL yatırma işlemlerini­zi yapmaya devam ede­bilirsiniz. Ben borsanızı uzun zamandır kullanıyorum yeri geldi o yatırdığım miktarın üstünde bir para yatırdım ve çektim ancak böyle bir sorun olmamıştı. Anlıyorum masak muhabbeti var ancak velevki yarın size gönderdiğim kanıta inanmadınız ne yani bu süreçte kripto alıyorum satıyorum tl yatırıyorum ama paramı çekemiyorum? Bildiğin parayı gasp etmiş olmuyormusunuz?kayıt dışı her türlü para ülkemize sokuluyor varlık barışı diye. Sokacak adam her türlü kirli parasını zaten temizeleyebiliyor. Böyle bir ortamda kendi bileğimin hakkı ile kazandığım parayı size getirdiğimde kullanamıyorsam ortada ciddi problem var demektir.  Hani desekki yeni üyeyim eyvallah. Nereden baksan üyeliğim 5-6 yıllık.Sonuçta adıma tanımlı herhangi bir dava konusu yok. Bence bu konudaki yaklaşımınızı bir şekilde değiştirin. İllaki sözleşmeye dayalı hakkınız vardır. Nasıl yapabilirsiniz bilmiyorum ancak size böyle birşey dense o borsayı gönül rahatlığıyla kullanabilirmisiniz?Binanceyide sizin borsanızla birlikte kullanıyorum binancede kardıraçlı işlem çok nadir açarım. Yani kaldıraç için binanceyi seçmek gibi bir olayım yok.",
      "score": 0,
      "upvotes": 0,
      "downvotes": 0
    },
    {
      "author": "onurgozupek",
      "created_time": "January 16, 2023, 11:01:54 AM",
      "body": "@mandown ben BtcTurk'ten ayrılalı 1 sene oldu ama sorunu yanıtlayayım.Bu konu sadece BtcTurk, Paribu vs. Turk borsalarıyla ilgili değil Binance TR'de de aynı sorunu yaşayabilirdin (yaşayabilirsin)Bunun nedeni platformun şüpheli işlem algoritması. Yani senin yatırma/çekme, alım/satım hareketlerin arka planda takip ediliyor. Alarma takılınca, hesabın otomatik olarak bloke ediliyor.Türkiye'deki platformların bu konuda artısı \"parana çökme\" diye adlandırdığımız riskin olmaması. Çünkü kanun var. Ama tabi, senin de gelirinin kaynağını belgeleyebiliyor olman gerekiyor.Yurtdışı platformların \"dolandırıcılığı önleme\" (fraud prevention) sistemleri ise daha acımasız. Direkt hesabı kapatıyorlar. Forumda Binance tarafından \"sebepsiz\" hesabı kapatılan kullanıcıların açtığı başlıkları görebilirsin.Ben olsam, kanuni haklarımı arayabildiğim platformun aldığı önlemlerden korkmazdım. Ha ama diyeceksiniz ki \"bu kriptonun doğasına aykırı\" E o zaman merkezi borsada işlem yapmanız başlı başına kriptonun doğasına aykırı değil mi? Türk Lirası, Amerikan Doları vs. itibari parayı kullanmaya devam ettiğimiz ve merkezi sistemlere bağımlılığımızdan kurtulamadığımız sürece bu tarz şikayetleri \"kriptonun doğası\" ile ilişkilendirmenin bir anlamı yok arkadaşlar. İşin içine TL giriyorsa, TL'nin bağlı olduğu kanunlara uymak zorundasın. Başka bir seçenek yok.",
      "score": 0,
      "upvotes": 0,
      "downvotes": 0
    },
    {
      "author": "mandown",
      "created_time": "January 16, 2023, 11:11:14 AM",
      "body": "@onurgozupek bilgilendirme için teşekkür ederim btctürk'ten ayrıldığınızı bilmiyordum forumdada  paylaştığınızı hatırlamıyorum. Binance'dede çok kapanan hesap olduğunu duydum ama deneyimlemedim inşallah deneyimlemem uzun zamandır işlemleri soğuk cüzdanda hallediyorum ancak ister istemez merkezi borsalara ihtiyacımız oluyor. Btctürk'de böyle bir olayla karşılasıncada hepten korktum.Cevap verdiğin için teşekkür ederim.",
      "score": 0,
      "upvotes": 0,
      "downvotes": 0
    },
    {
      "author": "Bthd",
      "created_time": "January 16, 2023, 08:03:35 PM",
      "body": "Quote from: onurgozupek on January 16, 2023, 11:01:54 AMTürkiye'deki platformların bu konuda artısı \"parana çökme\" diye adlandırdığımız riskin olmaması. Çünkü kanun var. Ama tabi, senin de gelirinin kaynağını belgeleyebiliyor olman gerekiyor.Yurtdışı platformların \"dolandırıcılığı önleme\" (fraud prevention) sistemleri ise daha acımasız. Direkt hesabı kapatıyorlar. Forumda Binance tarafından \"sebepsiz\" hesabı kapatılan kullanıcıların açtığı başlıkları görebilirsin.Gelir kaynağını belgelemek bazı noktalarda çok zor hocam. Çok küçük bakiye ile başlanan macera bazen inanılmaz boyutlara ulaşabiliyor. Günlük hayatta şu işsiz olup kriptoda milyon dolarlar ile işlem gerçekleştiren forum içi - forum dışı tanıdıklarım var. Nihai bakiye o kadar farklı çeşit işlem sonucunda oluşmuş ki bir suç unsuruna karışmamış olsalar bile tamamını ispatlamaları neredeyse imkansız. Binance'ın temelde hesap kapattığı bir kaç unsur var birisi yerli borsalarla aynı sebepten yasal bildirimler (tr versiyonları). Vpn kullanımı yada uzun süre sonra farklı bir ülkeden bağlanıldığında video kayıt ile ispat istiyorlar bu kullanıcı güvenliği için alınmış bir önlem. Diğeri daha çok sizin bahsettiğiniz durumla ilgili. Muhtemelen geçmişte sakıncalı tabir edilebilecek işlere karışmış cüzdan adresleri ile etkileşim tespit ediyorlar yada bir kaç örnekte gördüğüm 3 commas olayı sonrası şans eseri pump yapılan birimlere önceden emir girmiş kullanıcılara da yasak koydular. Gerçekte kişinin suça karışıp karışmadığını ispatlayamayacak olsalar bile yaptılar bu sizin söylediğinizi onaylıyor.Bir diğer sık kullanılan platform Coinlist için de benzeri durumlara şahit oldum. Arkadaşıma ait uzun süredir satış süreçlerine katılmamış bir hesabı kapattılar. Daha önce kapatılan hesaplar hep satış süreçlerinde yapılan işlemlerle ilgili oluyordu.",
      "score": 0,
      "upvotes": 0,
      "downvotes": 0
    },
    {
      "author": "bobita",
      "created_time": "January 17, 2023, 09:38:56 PM",
      "body": "mandown yaşadığın son derece can sıkıcı bir olay, bu konuda hemfikiriz, üstelik Bthdnin belirttiği durum var, ben fi tarihinde (kriptoda gayet normal bir eylem olarak) zıttırıvıttırıyı 1 centten almışım, paramı çöpe attığımı da içimden kabul etmişim. Bir yıl sonra birileri ördek silkelemek için bu arkadaşa operasyon çekmiş, piyasa da zaten yüksekmiş ve benim zıttırıvıttırı olmuş sana 2 dolar ve 500 dolarlık mal bir anda 100K dolar edivermiş, ne yapacağım \"yok canım, bu kadar yükselmeyi hak etmiyor\" diyerek bön bön bakacak mıyım, satar, paraya çeviririm tabii ki. O zaman da ne olacak, Btctürk (veya bir başkası) ne diyecek, hele bir dur gardaş, nirenin çeşmesinden doldurdun bunu? !!!O nedenle kızgınlığını anlıyorum, ancak sadece şunu hatırlatmak isterim; demokratik görünümlü totaliter bir 3.dünya ülkesiyiz maalesef, işlerine gelmediği için pat diye Paypal'i yasaklamış bir yönetimden bahsediyoruz, borsaların aşırı temkinli davranmasına da bir noktaya kadar hak vermek gerek.",
      "score": 0,
      "upvotes": 0,
      "downvotes": 0
    },
    {
      "author": "onurgozupek",
      "created_time": "January 18, 2023, 05:24:15 AM",
      "body": "Quote from: Bthd on January 16, 2023, 08:03:35 PMGelir kaynağını belgelemek bazı noktalarda çok zor hocam. Çok küçük bakiye ile başlanan macera bazen inanılmaz boyutlara ulaşabiliyor. Günlük hayatta şu işsiz olup kriptoda milyon dolarlar ile işlem gerçekleştiren forum içi - forum dışı tanıdıklarım var. Nihai bakiye o kadar farklı çeşit işlem sonucunda oluşmuş ki bir suç unsuruna karışmamış olsalar bile tamamını ispatlamaları neredeyse imkansız. O zaman merkezi platformlarda işlem yaparken bunu dikkate almanız gerekiyor ne yazık ki. Gri alanda, kimse ne yapması gerektiğini bilmediği için şirketler kendilerini garantiye almak için şartları (kullanıcıları) zorluyorlar. Yoksa cezalar çok yüksek.Quote from: Bthd on January 16, 2023, 08:03:35 PMBir diğer sık kullanılan platform Coinlist için de benzeri durumlara şahit oldum. Arkadaşıma ait uzun süredir satış süreçlerine katılmamış bir hesabı kapattılar. Daha önce kapatılan hesaplar hep satış süreçlerinde yapılan işlemlerle ilgili oluyordu.Orası da genelde hacimsiz, yeni çıkmış, şüpheli projeleri listelemiyor mu? Orada işlem yapanların amacı vurkaç yapmak 😀 Bunu borsa yapınca neden itiraz ediyorsunuz 😀 (Bu tamamen şaka!) Riskli platformlarda işlem yaparken, başınıza gelecekleri bile bile işlem yapıyorsunuzdur. Gözü kapalı güveniyorsanız zaten kaybetmeyi baştan göze almış olmuyor musunuz? Bunu doğrudan sizin için söylemiyorum tabi, genel davranış bu yönde. Herkes para kazanma peşinde para kaptırıyor...",
      "score": 0,
      "upvotes": 0,
      "downvotes": 0
    },
    {
      "author": "Bthd",
      "created_time": "January 18, 2023, 10:26:23 PM",
      "body": "Quote from: onurgozupek on January 18, 2023, 05:24:15 AMOrası da genelde hacimsiz, yeni çıkmış, şüpheli projeleri listelemiyor mu? Orada işlem yapanların amacı vurkaç yapmak 😀 Bunu borsa yapınca neden itiraz ediyorsunuz 😀 (Bu tamamen şaka!) Riskli platformlarda işlem yaparken, başınıza gelecekleri bile bile işlem yapıyorsunuzdur. Gözü kapalı güveniyorsanız zaten kaybetmeyi baştan göze almış olmuyor musunuz? Bunu doğrudan sizin için söylemiyorum tabi, genel davranış bu yönde. Herkes para kazanma peşinde para kaptırıyor...Borsanın kendisi hacimsiz ama şu ana kadar gördüğü temel işlev erken yatırım fırsatı sunmak, spot alımdan bahsetmiyorum. Olayın sadece yatırım tarafından bakarsak yaptığımız her işlem risk değil mi ? Alınan riske karşı ödül oranı iyi olduğu sürece risk çok kötü bir şey olmayabiliyor. Bir kaç senedir çok küçük yatırımlarla çok iyi gelir elde etme fırsatı sundular çünkü startup seçiminde kötü değiller.Stacks (Bitcoin üzerinde dapp v.b.)Solana (FTX destekli olmasa bile denenebilir bir zincirdi.)Flow (NFT ekosisteminde market dışından insanlara da bir çok NFT sattılar, ekosisteme pozitif etki sağladılar)Coinlist ile halka arz edilip benzer başarıya sahip projeler de oldu. Tamamı uzun süre iyi hacim yakaladı. Yaptıkları iş aslında gelirsel anlamda makul. Stake etme kabiliyeti olmayan kullanıcılara belirli birimlerde stake hizmeti verip yüzdesel olarak karlarını alıyorlar. Arz süreçlerinde de benzer şekilde paylarını alıyorlar. Sanırım en iyi yaptıkları işlerden birisi de pazarlama kısmıydı. Borsa yönüyle kesinlikle şu ana kadar kullandığım en kötü borsalar arasında en tepedekilerden birisidir Coinlist. Müşteri desteği sıfırın altında, kullanıcıları saçma bir çok şeyi yapmaya zorluyorlar. Defalarca ico süreçleri için kullandım ama hiç bir zaman toplam portföyümü zedeleyebilecek oranda riske etmedim. Batıp gitseler bile %1-%2 gibi kayıplar benim için kabul edilebilir oranlar.",
      "score": 0,
      "upvotes": 0,
      "downvotes": 0
    },
    {
      "author": "cabsav",
      "created_time": "January 19, 2023, 07:50:43 AM",
      "body": "Buraya sayfalarca sebeb yazılabilir. ama özet gecmem gerekirse,btcturkü bir nebze dısarda da bıraksam genel olarak turk borsalarında bir köy kurnazlıgı var. bir coin pumpmu yapıyor hemen cekım askıya alınıyor bazen site göctü deniyor ve borsa avantajlı sekılde ya fiyat olusturuluyor yada acık işlemler o sekilde yapılıyor. btcturku ise biraz devlet kurumuna benzetiyorum. cok agır işleyen ama düzgün giden bir borsa. agır isleme derken site yada tahta ile ilgili bir sorun değil. hanı devlet borsa acsa btcturk gibi calısır bıraz memur kafasıyla gıdıyor gıbı gelıyor bana.",
      "score": 0,
      "upvotes": 0,
      "downvotes": 0
    },
    {
      "author": "wolwoo",
      "created_time": "January 19, 2023, 11:48:14 PM",
      "body": "Paribu'da birkaç artı ve eksi var:+adamlar box diye bir bölüm açtı, orada özellikle yerel kriptocuların istediği tokenlar listeleniyor+FAN bölümünde fan tokenlar giderek artıyor, twitterdan elemanlar chiliz borsasından ufak ufak toparladığı fan tokenları paribu'ya mesaj atıyor \"listelesenize gardaşım\" şeklinde  monaco'nun listelenmesi baya işime gelmişti, gerçi ben sattıktan sonra 5x yaptı ama nasip-altyapı zayıf ya da bilerek zayıf! sen orderı veriyorsun önce biraz düşünüyor \"malı versem mi vermesem mi\" gibisinden  sonra müessesenin işine geliyosa alıyon ya da satıon yani altyapı biraz fazla smart  özellikle yoğun işlem varsa tam karambollll-diyelim ki bişey sattın, hesabında göremiyorsun, çık-gir yapman lazım. bu ve benzeri yönlerden pro adam orda işlem yapmaz, benim gibi esnaf kafasında olan kullanır -marjin murjin de yok, sadece alıyon-satıyon binance malta brandalı, yasalar daha large zannedersem, adamlar boşuna Çin'den çıkmadılar, ilk çıkığında çin'deydi yanlış hatırlamıyorsam sonradan malta'ya geçtiQuote Şirket Çin'de kuruldu, ancak Eylül 2017'de Çin hükümetinin kripto para birimi ticaretine getirdiği yasaktan önce sunucularını ve genel merkezini Çin'den Japonya'ya taşıdı.[3] Mart 2018 itibarıyla şirket Tayvan'da ofisler kurdu.[belli ki birileri bunlara bişeyler üfürdü yoksa şimdi çin'de olsalardı naneyi yerlerdi. globalden yerele yapılanmaları var, bim a101 gibi her yerdeler, bizimkiler tek merkez...https://tr.wikipedia.org/wiki/Binance",
      "score": 0,
      "upvotes": 0,
      "downvotes": 0
    },
    {
      "author": "Ondekinecakabilirim",
      "created_time": "January 20, 2023, 06:54:25 AM",
      "body": "Vizyon eksikliğinden dolayı bana kalırsa. Yıllarca sadece BTC alıp sattılar. Yeni coinler yurt dışındaki borsalarda listelendi. Türk borsaları yeni coinleri listelemekte çekimser kaldı. Türk müşterileri bile yurt dışındaki borsalara kaptırdı. Binance olmak için yurt dışındaki müşterileri çekmek gerekir. Türk borsaları Türk müşterileri bile elinde tutamadı. Support da önemli bi konu bana kalırsa. Bir problem olduğunda canlı destek size ne kadar kısa sürede geri dönerse verirse borsa o kadar güvenliymiş hissi uyandırıyor bende. Türk borsalarına bi şikayette bulunsak cevap vermeleri günler sürer belki.",
      "score": 0,
      "upvotes": 0,
      "downvotes": 0
    },
    {
      "author": "bobita",
      "created_time": "January 22, 2023, 04:15:10 PM",
      "body": "Quote from: cabsav on January 19, 2023, 07:50:43 AMBuraya sayfalarca sebeb yazılabilir. ama özet gecmem gerekirse,btcturkü bir nebze dısarda da bıraksam genel olarak turk borsalarında bir köy kurnazlıgı var. bir coin pumpmu yapıyor hemen cekım askıya alınıyor bazen site göctü deniyor ve borsa avantajlı sekılde ya fiyat olusturuluyor yada acık işlemler o sekilde yapılıyor. btcturku ise biraz devlet kurumuna benzetiyorum. cok agır işleyen ama düzgün giden bir borsa. agır isleme derken site yada tahta ile ilgili bir sorun değil. hanı devlet borsa acsa btcturk gibi calısır bıraz memur kafasıyla gıdıyor gıbı gelıyor bana.Evet, yazdığını okuyunca gerçekten bu eylemi çok sık yaptıklarını hatırladım, tam köy kurnazlığı tanımlamasına da katılıyorum çünkü mertçe \"sıra dışı işlem veya fiyat hareketlerinden dolayı\" vb. dürüstçe beyan etseler yine de bunu yanlış bulmakla birlikte bir nebze tolerans gösterebilirim ama ne hikmetse hemen hemen her seferinde eşzamanlı bir teknik durum oluveriyor. Paribu zaten piyasanın güvenilebilir borsalarından birisi olmakla birlikte benim için vizyonsuzlukta çizgi ötesi bir platformdur.",
      "score": 0,
      "upvotes": 0,
      "downvotes": 0
    }
  ]
}