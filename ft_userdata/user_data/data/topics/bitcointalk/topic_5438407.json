{
  "id": "topic_5438407",
  "title": "GazetaBitcoin",
  "author": "GazetaBitcoin",
  "created_time": "February 06, 2023, 07:35:34 PMLast edit: February 08, 2023, 06:39:05 PM by GazetaBitcoin",
  "content": "Autor: GazetaBitcoinTopic original: A Declaration of the Independence of Cyberspace - We all should read itAcest topic este o continuare a topicurilor mele anterioare -- Manifestul Crypto Anarhic – Cu toții ar trebui să-l citim and Apelul pentru Assange || Manifestul WikiLeaks – Cu toții ar trebui să-l citim.Încă un articol care trebuie știut de orice bitcoiner, libertarian sau crypto anarhist: Declarația de Independență a Spațiului Cibernetic, scrisă de John Perry Barlow. Eseul a apărut în februarie 1996, John Perry Barlow fiind co-fondatorul Fundației Frontierei Electronice, fundație ce a fost construită pentru apărarea libertăților pe Internet. O altă figură iconică din cadrul fundației este John Gilmore.Declarația lui Barlow a venit ca o replică la Actul Telecomunicațiilor din 1996, adoptat de S.U.A. în ianuarie 1996. Întregul document neagă suveranitatea guvernului în spațiul cibernetic, neagă dreptul guvernului de a fi prezent acolo și neagă dreptul guvernului de a conduce cetățenii acestui spațiu. Documentul a devenit rapid foarte popular, fiind copiat și distribuit de peste 40.000 de site-uri.Întreaga declarație poate fi citită mai jos (formatarea textului îmi aparține):Quote\"Guvernări ale Lumii Industriale, care sunteți giganți obosiți din carne și oțel, eu vin din Spațiul Cibernetic, noua casă a Minții. În numele viitorului, vă cer să ne lăsați în pace. Nu sunteți binevenite printre noi. Nu aveți suveranitate acolo unde ne strângem.Noi nu avem un guvern ales, nici nu vrem să avem, așa că vă vorbesc fără a avea o autoritate mai mare decât cea cu care vorbește mereu libertatea însăși. Declar că spațiul social global pe care-l contruim este natural independent de tiraniile pe care căutați să ni le impuneți. Nu aveți niciun drept moral să ne conduceți și nici nu aveți metode de aplicare a legii de care să ne temem.Guvernările derivă puterile lor corecte din consimțământul celor guvernați. Voi nu l-ați solicitat pe al nostru și nici nu l-ați primit. Nu v-am invitat. Nu ne cunoașteți, așa cum nu ne cunoașteți nici lumea. Spațiul cibernetic nu aparține granițelor voastre. Să nu credeți că-l puteți construi cum ați construi un proiect public. Nu aveți cum. Este un act al naturii și crește singur prin acțiunile noastre colective.Nu v-ați implicat în mărețele noastre conversații și adunări, nici nu ați creat mijloace piețelor noastre. Nu ne cunoașteți cultura, etica sau codurile nescrise care deja oferă societății noastre mai multă ordine decât cea care poate fi obținută de impunerile voastre.Susțineți că sunt probleme printre noi care trebuie rezolvate de voi. Folosiți această afirmație pentru a ne invada lumea. Multe dintre aceste probleme nu există. Acolo unde sunt conflicte reale, unde sunt greșeli, le vom identifica și le vom adresa prin mijloacele noastre. Noi formăm propriul nostru Contract Social. Această guvernare va înflori conform condițiilor lumii noastre, nu lumii voastre. Lumea noastră este difertită.Spațiul cibernetic constă în tranzacții, relații și gânduri, aranjate in forma unui val care stă în picioare, în rețeaua comunicațiilor noastre. Lumea noastră este pretutindeni și niciunde, dar nu este acolo unde trăiesc trupuri.Noi creăm o lume în care toți pot intra fără privilegiul sau prejudiciul dat de rasă, putere economică, forță armată sau loc de naștere.Creăm o lume unde oricine, oriunde, își poate exprima credințele, indiferent de cât de singulare ar fi acestea, fără frica de a fi pus la tăcere sau silit să se conformeze.Conceptele voastre legale referitoare la proprietate, exprimare, identitate, mișcare și context nu ni se aplică. ele se bazează pe materie, dar aici nu există materie.Identitățile noastre nu au trupuri, așa că, spre diferență de voi, noi nu putem face ordine prin coerciție fizică. Noi credem că prin etică, interes propriu lipsit de prejudecăți și bunuri comune, guvernarea noastră va triumfa. Identitățile noastre pot fi distribuite prin multe din jurisdicțiile voastre. Singura lege recunoscută în general de culturile noastre constitutive este Regula de Aur. Sperăm că vom putea construi soluțiile noastre particulare pe acest fond. Dar nu acceptăm soluțiile pe care voi încercați să ni le impuneți.În Statele Unite, ați creat astăzi o lege, Actul de Reformă a Telecomunicațiilor, care respinge propria voastră Constituție și care insultă visurile lui Jefferson, Washington, Mill, Madison, DeToqueville, și Brandeis. Aceste visuri trebuie acum să renască în noi.Sunteți terifiate de propriii copii, intrucât ei sunt nativi într-o lume unde voi veți fi mereu imigranți. Pentru că vă e frică de ei, încredințăți birocrațiilor voatre responsabilitățile parentale cu care nu vă confruntați, din lașitate. În lumea noastră, toate sentimantele și expresiile umanității, de la cele mai înjositoare la cele angelice, sunt părți ale unui întreg fără de cusur, conversația globală a biților. Nu putem separa aerul care se răsfrânge de aerul unde bat aripile.În China, Germania, Franța, Rusia, Singapore, Italia și Statele Unite, încercați să alungați virusul libertății prin înălțarea posturilor de gardă la frontierele Spațiului Cibernetic. Acestea ar pute opri pentru scurt timp contaminarea, dar nu vor funcționa într-o lume care în curând va fi împachetată într-un mediu bazat pe biți.Industriile voastre învechite ale înformațiilor, aflate în creștere, se vor perpetua propunând legi, în America și în alte părți, legi care vor susține că sunt posesoarele cuvântului, în toată lumea. Aceste legi vor declara că ideile sunt un alt produs industrial, cu nimic mai nobil decât fonta. În lumea noastră, orice ar putea crea mintea umană este reprodus și distribuit la infinit, fără niciun cost. Propagarea globală a gândului nu mai are nevoie de fabrici pentru a avea loc.Aceste măsuri tot mai ostile și colonialiste ne pun în aceeași poziție în care erau și iubitorii de odinioară ai libertății și autodeterminării, care au trebuit să respingă puterile distante și dezinformate ale autorității. Trebuie să declarăm eurile noastre virtuale imune la suveranitatea voastră, chiar și atunci când consimțim ca trupurile noastre să se supună regulilor voastre. Ne vom răspândi pe Planetă astfel încât nimeni să nu ne poată aresta gândurile.Vom crea o civilizație a Gândului în Spațiul Cibernetic. Fie ca el să fie mai uman și mai corect decât lumea pe care au făcut-o guvernările voastre.\"Topicul este auto-moderat pentru evitarea spam-ului.",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5438407",
  "comments": []
}