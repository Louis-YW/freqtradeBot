{
  "id": "topic_5457682",
  "title": "Bthd",
  "author": "Bthd",
  "created_time": "June 26, 2023, 07:15:30 PM",
  "content": "Merhabalar, bu başlığı açma amacım forumda umutsuzluğa düşmüş arkadaşların bu modlarından çıkıp öğrenmeye ve fırsatları değerlendirmeye yeniden heveslenmesini sağlamaktır.Forumda eski olan çoğu arkadaş benim daha önce Tesla alma hedefim olduğunu biliyordur. İlk yazışım 4-5 sene önceydi sanırım. Normal koşullarda Türkiye'deki ekonomik durumu da düşünürseniz benim için ilk yazdığım zamanlarda ulaşılması zor bir hedefti. 2 sene kadar önce bu hedefe kolayca ulaşacak kadar piyasadan çıkış yapmıştım lakin Türkiye'de resmi olarak temsil edilmediği için, yurtdışından getiren aracı şirketler de uçuk fiyatlar istediği için ötelemiştim. 4 Nisan sabahı forumdan bir arkadaşla aynı anda sipariş ettik ve haziranın 2. haftası bitmeden araçlarımızı teslim aldık. Güzel tarafı şu an elimde bu hedefi koyduğum tarihtekinden daha fazla BTC, o zamanlar olmasını hayal etmeyeceğim kadar ETH ve yatırım yapıp piyasaya giriş yapmasını beklediğim onlarca startup var. 2-3 sene boyunca uykusuz gecelerin sonunda, belki reel hayattaki işimi yapmaya devam ederek asla sahip olamayacağım şeylere sahip oldum. Para mutlu olmak için çok önemli bir kriter mi derseniz değil ama istediğiniz standartlarda mutlu olabilmenizi sağlamaya yardımcı oluyor. Geçen boğa döneminde şunu fark ettim. Bitcoin fiyatının oradan düşeceğine neredeyse emin olsam bile hepsini elden çıkarıp bitcoinsiz kalma fikri beni artık çok daha fazla yoruyor. Biriktirmeye devam ettiğim BTC'ler muhtemelen benden çocuğuma miras kalacak.Bu piyasada zor zamanlar her zaman oldu belki diğer tüm piyasalardan daha sert. Siz hedeflerinize ulaşmak için kendinizi geliştirmeye devam edin emin olun gerisi geliyor.Tesla'dan selamlar...",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5457682",
  "comments": [
    {
      "author": "meser#",
      "created_time": "June 26, 2023, 07:30:01 PM",
      "body": "Vallahi bilgini görüp kıskanmamak elde değildi şimdi de bu sektördeki yaptıklarını elde ettiklerini görünce kıskanmamak elde değil diyorum hocam. Her ne kadar inanmasam da 🧿 şuraya bir nazar boncuğu koyalım birşey kaybetmeyiz  Allah'ım kazançlarını hayırlısıyla arttırsın, kayıplarını ise azaltsın hocam.",
      "score": 0,
      "upvotes": 0,
      "downvotes": 0
    },
    {
      "author": "Bthd",
      "created_time": "June 26, 2023, 07:54:58 PM",
      "body": "Quote from: meser# on June 26, 2023, 07:30:01 PMVallahi bilgini görüp kıskanmamak elde değildi şimdi de bu sektördeki yaptıklarını elde ettiklerini görünce kıskanmamak elde değil diyorum hocam. Her ne kadar inanmasam da 🧿 şuraya bir nazar boncuğu koyalım birşey kaybetmeyiz  Allah'ım kazançlarını hayırlısıyla arttırsın, kayıplarını ise azaltsın hocam. Öğrenci olduğunuzu hatırlıyorum, sizin en büyük hazineniz gençliğiniz. Sizin yaşınızdayken bitcoini tanıyor olmak isterdim hem zamansal açıdan hem geç kalınmışlık duygusu, hiç bir şey için geç olmasa bile. Size verebileceğim tek tavsiye var. Dünyayı gezin, paranız olmasa bile otostopla kısmen varsa interraille. Sizin yaşınızda olup Barselona'da plaj partisinden sonra plajda uyuyabilmek isterdim. Biliyorum vize işlemleri zor fakat üniversite hayatıma dair tek pişmanlığımdır yurtdışına çıkmaya korkmak, paramın yetmeyeceğini düşünmek.",
      "score": 0,
      "upvotes": 0,
      "downvotes": 0
    },
    {
      "author": "meser#",
      "created_time": "June 26, 2023, 08:16:34 PM",
      "body": "Quote from: Bthd on June 26, 2023, 07:54:58 PMQuote from: meser# on June 26, 2023, 07:30:01 PMVallahi bilgini görüp kıskanmamak elde değildi şimdi de bu sektördeki yaptıklarını elde ettiklerini görünce kıskanmamak elde değil diyorum hocam. Her ne kadar inanmasam da 🧿 şuraya bir nazar boncuğu koyalım birşey kaybetmeyiz  Allah'ım kazançlarını hayırlısıyla arttırsın, kayıplarını ise azaltsın hocam. Öğrenci olduğunuzu hatırlıyorum, sizin en büyük hazineniz gençliğiniz. Sizin yaşınızdayken bitcoini tanıyor olmak isterdim hem zamansal açıdan hem geç kalınmışlık duygusu, hiç bir şey için geç olmasa bile. Size verebileceğim tek tavsiye var. Dünyayı gezin, paranız olmasa bile otostopla kısmen varsa interraille. Sizin yaşınızda olup Barselona'da plaj partisinden sonra plajda uyuyabilmek isterdim. Biliyorum vize işlemleri zor fakat üniversite hayatıma dair tek pişmanlığımdır yurtdışına çıkmaya korkmak, paramın yetmeyeceğini düşünmek.Bu cümlelerinizle ilgili konuşulacak o kadar şey var ki hocam. Gençliğimiz pek kalmadı gibi malum ülkemizin biz gençlere verdiği imkansızlıklar sağolsun. Geçen sene mezun oldum ama ne mezun olma hocam sanki ömrümden 4 yıl değilde 44 yıl almış gibi. Birçok konumdan ve mesajlarımdan aşina olmuşsunuzdur bir Amerika projem var ( hayal değil öyle ya da böyle gideceğim  ). Bunun içinde şuan da orada yapacağım iş sektöründe deneyim ve tecrübe kazanmak için kurumsal bir firmada çalışıyorum. Bir genç olarak daha iyi bir yaşam standardına sahip olabilmek için bunu yapmak istiyorum tabiri caizse bileğimde altın bir bileziğim olsun istiyorum. Bu sektörde neredeyse 2-3 senem geçti konulara teknolojilere çok vakıf olmasam da Allah'a şükür güzel miktarlarda kazandım tabi bir sizin ki kadar olmasa da. Ağırlık vermek öğrenmek istediğim çok nokta var ancak birazcıkta bir ayağımın sağlam basmasını istiyorum. Diğer önerinize kesinlikle katılıyorum. Tam pandeminin patladığı sene Erasmus sınavına katılmış fakültedeki en yüksek dil puanını almıştım ancak pandemiden ötürü hakkımı yakarak gitmedim ve daha sonraki senelerde fırsatım olmadı. Ancak birçok Avrupa Birliği projesinin Türkiye ayağında katılımcı olarak yer aldım bunlar bile bana dünyaya dair olan bakış açımda çok şey kattı. Buraya bende izninizle genç arkadaşlarımızın umutsuzluğa kapılmadan hayatlarında bir değişime gelişime yol açabilecek konularımın linkini bırakıyorum. Biz değerlendiremedik onlar değerlendirsin  Dediğiniz gibi ülkenin şartları dış dünyaya açılmayı bırakın arkadaşlarla bir yerlere gidip vakit geçirmemize bile engel oluyor ama birazcık o cesareti kendinde bulurlarsa genç arkadaşlarımız çok güzel anılara sahip olacaklardır.Almanya: Sana ihtiyacımız var! / Almanya'da yaşama ve çalışma fırsatı. ESC Projesi / Avrupa BirliğiGirişimciliğe Girişmek! Kosgeb eğitimleriyle ufkumuzu açalım Öğrenciler için edu mailleriyle fırsatlarGençlere tavsiyeler > En çokomelli konum bu ve ikinci konunuza en uygun olanı",
      "score": 0,
      "upvotes": 0,
      "downvotes": 0
    },
    {
      "author": "mandown",
      "created_time": "June 26, 2023, 08:24:18 PM",
      "body": "Öncelikle allah kaza bela vermesin ve hayırlı olsun. Bir önceki seferde birçok borcumu kripto ile kapattım. Burada ki kazançlar reel hayatta bilek gücü ile sahip olunamayacağı bir gerçek tabiki kayıplarda  . Bir sonraki sefer olursa benimde aklımda bu araç yok değil. Nasip bakalım. Tesla'nızı alıp almadığınızı merak ediyordum bir ara soracaktım unutmuşum. Araç hakkında görüşlerinizi ilerleyen zamanlarda paylaşırsanız sevinirim.Bol kazançlar.",
      "score": 0,
      "upvotes": 0,
      "downvotes": 0
    },
    {
      "author": "eightdots",
      "created_time": "June 27, 2023, 07:37:52 AM",
      "body": "İnsanın hedefine ulaşması harika bir duygu. Bitcoin ile uğraşıp kendini geliştirmeye çalışan, yatırım yapan ve hedefleri olan birisi için çok güzel bir örnek. Çevremde buna benzer hedeflerini gerçekleştirmiş arkadaşlarım var. Benim bitcoin ile ilgilendiğimi bilen ama bitcoin ile pek fikri olmayan kişiler hep risklerinden bahsediyor, olumlu yönlerini görmüyorlar. Artık bu kişileri cevaplarken arkadaşlarımdan örnekler veriyordum şimdi vereceğim örnekler arasında siz de varsınız.Bitcoin ile tanıştığım zamandan bu zamana ben de hedeflediğim bazı şeyleri gerçekleştirdim. Hala da hedeflerim devam ediyor. Yapılamayacak bir şey yok o doğrultuda ilerlendiğinde. Bir hedefi gerçekleştirdiysek bir sonrakine.Foruma geldiğim ilk günden beri bir şeyler öğrendiğim kişiler arasındasınız. Bilginizi hiç saklamadan faydalı oluyorsunuz. Bu yüzden de ayrı bir teşekkür ediyorum. Kazasız belasız sürmeniz dileğiyle",
      "score": 0,
      "upvotes": 0,
      "downvotes": 0
    },
    {
      "author": "SUPERSAIAN",
      "created_time": "June 27, 2023, 09:51:33 AM",
      "body": "Selamlar hocam öncelikle, hayırlı uğurlu olsun rabbim kaza bela vermesin inşallah. Güzel günlerde kullanmanızı dileğiyle. Bu piyasalarda kendinizi geliştirip istediğinize ulaşabilmek ne kadar ülkemizin şartları zor şartlar olsa da mümkün olduğunu ispatlıyorsunuz yeni arkadaşlar için motivasyon açısından çok faydalı. İnsan hedeflerini gerçekleştirdiği zaman ki o tatmin duygusu gerçekten apayrı bir durum umarım nicelerini daha yaşarsınız ve yaşarız.",
      "score": 0,
      "upvotes": 0,
      "downvotes": 0
    },
    {
      "author": "W Jr.",
      "created_time": "June 27, 2023, 12:59:22 PM",
      "body": "Hocam öncelikle amaçlarınızdan birine ulaştığınız için sizi tebrik ederim.Öğrenci olmasanız da yaşınızın genç olduğunu hatırlıyorum.Erken yaşta amaçlarınıza ulaşmak sizi daha fazla motive edecektir.Bu konuda diğer örnekte @Lachrymose hocamı söyleyebilirim.Kendisi de genç yaşta gayrimenkullere yatırım yaptığını söylemişti.Bu konuda kişisel olarak öncelikler ve amaçlar değişse de, hedefe ulaşma açısından verimli geçtiği için sizin adınıza seviniyorum.Kazasız kullanmanızı ve keyifli sürüşlerinizi dilerim.",
      "score": 0,
      "upvotes": 0,
      "downvotes": 0
    },
    {
      "author": "Mustang Shelby",
      "created_time": "June 27, 2023, 07:25:40 PM",
      "body": "Hayırlı uğurlu olsun. Darısı tüm forumdaki arkadaşlara olsun. Tesla güzel araba. Türkiye’de eğer İstanbul Ankara gibi büyük şehirlerden birisinde ikamet ediyorsanız şarj konusunda da fazla sorun yaşamazsınız ancak kötü niyetli çok insan olabilir. Özel bir garaj yaptırma imkanınız varsa garajda saklamanızı tavsiye ederim. Hırsızlık olmasa bile çekemeyen birisinin aracınızı çizmesini istemezsiniz herhalde. Umarım bitcoin ve kripto paralar size daha fazla kazanç sağlar.",
      "score": 0,
      "upvotes": 0,
      "downvotes": 0
    },
    {
      "author": "Bthd",
      "created_time": "June 27, 2023, 08:36:29 PM",
      "body": "İyi dileklerini ileten herkese teşekkür ederim.Quote from: Mustang Shelby on June 27, 2023, 07:25:40 PMHayırlı uğurlu olsun. Darısı tüm forumdaki arkadaşlara olsun. Tesla güzel araba. Türkiye’de eğer İstanbul Ankara gibi büyük şehirlerden birisinde ikamet ediyorsanız şarj konusunda da fazla sorun yaşamazsınız ancak kötü niyetli çok insan olabilir. Özel bir garaj yaptırma imkanınız varsa garajda saklamanızı tavsiye ederim. Hırsızlık olmasa bile çekemeyen birisinin aracınızı çizmesini istemezsiniz herhalde. Umarım bitcoin ve kripto paralar size daha fazla kazanç sağlar. Evde şarj etmek çok kolay hocam Türkiye'nin neresinde olduğunuz önemli değil. Sadece günlük kullanımda +500 km gidiyorsanız ve güzergahta DC şarj istasyonu yoksa sıkıntı olabilir. Yada bayramlar gibi yolların aşırı kalabalık olduğu günlerde problem olabilir. Alternatifim olduğu için sorun olmaz bende.Kötü niyetli insanların Tesla modellerine yaklaşmak isteyeceklerini düşünmüyorum. Araç birisi yaklaştığında bütün kameralarıyla kayıt almaya başlıyor. Normalde bildirim de gönderiyor ve canlı olarakta aracınızı izleyebiliyorsanız ancak bizdeki BTK sınırlamaları nedeniyle uzaktan canlı izleme özelliği kapalı.Çizilme konusunu çok dert etmiyorum. Eşimin aracına 5. kattan sandalye düşmüşlüğü var. Türkiye'de yaşıyoruz, hayatta kalmak bile mucize.",
      "score": 0,
      "upvotes": 0,
      "downvotes": 0
    },
    {
      "author": "kriminall",
      "created_time": "June 27, 2023, 08:40:05 PM",
      "body": "Vay be, işte böyle birilerinin amaçlarına ulaştığı şeyleri paylaşın arkadaşlar, hep böyle şu olmalı bu olmalı diyoruz ama somut adımlar da görmek istiyoruz, Tesla’nın alımını Doge ile yapsaydın Bthd  Elon’u onun silahıyla vursaydın  Şu küçücük görüntü bile bir çok mesaj içeriyor, bitcoin ile ilgili görsel ise duyduğun sadakati anlatıyor bence, diğer arkadaşın da Tesla’sından ufak bir kesit görmek isterdim doğrusu, güle güle kullanın,",
      "score": 0,
      "upvotes": 0,
      "downvotes": 0
    },
    {
      "author": "ZekiBeyy",
      "created_time": "June 28, 2023, 08:39:50 AM",
      "body": "Öncelikle hanenize hayırlı uğurlu olması dileğimle. Günümüzde paranızla dahi olsa liste fiyatından sıfır araç alabilmenin güç olduğunu düşünürsek kısa sürede siparişinizi teslim alabilmeniz ayrıca güzel olmuş yani bayram öncesi bayram hediyesi gibi. Hedef koymak ve o hedef doğrultusunda gayret gösterince mutlu sona ulaşabiliyorsunuz. Daha önce paylaştığınız amacınız ve sonrasında siparişiniz ve bu günlerde teslim aldığınız haberleri bizler için iyi bir örnek teşkil ediyor. Umarım bir gün hepimiz benzer hayallerimizi gerçekleştirmemin sevincini hep birlikte yaşarız. Asıl merak ettiğim sıradaki hedef 😊",
      "score": 0,
      "upvotes": 0,
      "downvotes": 0
    },
    {
      "author": "Ondekinecakabilirim",
      "created_time": "June 29, 2023, 07:13:36 PM",
      "body": "Çok hoş bi başarı Bthd tebrikler. İnanmanın, azmin başarı öyküsü yaşadığın. Kripto paralarda çok kötü günler olsa dahi pes etmemenin meyvesi olmuş bu Tesla. Başarından dolayı bi kez daha tebrik ederim. Kazasız belasız kullanırsın umarım. Yalnız ben bişiyi merak ettim Bthd. Forumdan Tesla veren diğer kişi kim? Eskiden TV programlarına ismini vermek istemeyen izleyiciler bağlanırdı.  Uykusuz geceler doğru coinlere yatırım yapmak için çekilen çileler kolay bişi diiil. Bthd'nin yaptığı çok kolay bişi gibi görülmesin. Bilgi birikiminizi arttırmanız gerekiyo bunu başarmak için. Herkese örnek olması açısından iyi bi konu dolayısıyla bu konu.",
      "score": 0,
      "upvotes": 0,
      "downvotes": 0
    },
    {
      "author": "xzone",
      "created_time": "June 29, 2023, 07:37:34 PM",
      "body": "Bu piyasada alınabilecek en mantıklı araçlardan birisi. Çok fazla hater olsa da Tesla Türkiye için biçilmiş kaftan. Özellikle burada resmi satışların başlamasının ardından aracı firmalara para kaptırmadan dünyada güncelliği olan bir elektrikli araca diğer araçların fiyatlarına göre çok fazla bir fark ödemeden biniyor olmak güzel bir his olmalı.Forumda en sevdiğim kısımlardan birisi bu. Eğer biz bitcoini hayatımızın merkezine koyar ve yeterince çaba harcarsak mutlaka bir gün hedeflerimize varırız. Geç ya da erken, mutlaka o hedefe ulaşacağız. Keyifli sürüşler dilerim",
      "score": 0,
      "upvotes": 0,
      "downvotes": 0
    },
    {
      "author": "Mustang Shelby",
      "created_time": "June 29, 2023, 09:09:59 PM",
      "body": "Quote from: xzone on June 29, 2023, 07:37:34 PMBu piyasada alınabilecek en mantıklı araçlardan birisi. Çok fazla hater olsa da Tesla Türkiye için biçilmiş kaftan. Özellikle burada resmi satışların başlamasının ardından aracı firmalara para kaptırmadan dünyada güncelliği olan bir elektrikli araca diğer araçların fiyatlarına göre çok fazla bir fark ödemeden biniyor olmak güzel bir his olmalı.Forumda en sevdiğim kısımlardan birisi bu. Eğer biz bitcoini hayatımızın merkezine koyar ve yeterince çaba harcarsak mutlaka bir gün hedeflerimize varırız. Geç ya da erken, mutlaka o hedefe ulaşacağız. Keyifli sürüşler dilerim Aslında piyasaya sadık kalmak ve düzenli alımlar yapıp bir boğa beklemek yetiyor. Bthd hocam kadar bilgim olmasa da bu taktikler sayesinde umutluyum ben gelecekten. Umarım bir gün amaçladığımız o yemyeşil günler gelirse bir Tesla’da benim alma hevesim ve isteğim var umarım bunu başarırım. Hater olanlar biraz kıskançlıktan herhalde araç her yönüyle muhteşem. Elektrikli istasyonların artışı önemli etken. Her yerde şarj üniteleri kurulduktan sonra ülkenin genelinde elektrikli araçların mutlaka büyük bir pazara dönüşeceğini düşünüyorum.",
      "score": 0,
      "upvotes": 0,
      "downvotes": 0
    },
    {
      "author": "Lachrymose",
      "created_time": "June 30, 2023, 11:11:50 AM",
      "body": "İnsanın bir zamanlar hayal ettiği şeylere ulaşabilmesi çok güzel bir şey ki emek verenlerin bugün değil, yarın; belki gençliğinde değil yaşlılığında, eninde sonunda ulaşacağı birçok şey var. Kısa vadeli zenginlik hayali yerine, uzun vadeli bir finansal özgürlüğü amaçlamak ve bunun uğruna eldekini koruyup daha da büyütmek bu işin kitabını yazmak demek oluyor. Hayatta en iyi bildiğim şey, beni en çok mutlu edenler, zor olan ve uzun sürenlerdi.. Kolay elde edilen hiçbir şey mutlu etmiyor. Gerçekten, aldığınız haz; verdiğiniz emek ve kurduğunuz hayallerin büyüklüğüyle 1:1 orantılı oluyor.",
      "score": 0,
      "upvotes": 0,
      "downvotes": 0
    },
    {
      "author": "gospodin",
      "created_time": "June 30, 2023, 11:38:00 AM",
      "body": "bok gibi araba:))",
      "score": 0,
      "upvotes": 0,
      "downvotes": 0
    },
    {
      "author": "mandown",
      "created_time": "June 30, 2023, 12:18:30 PM",
      "body": "Aracın yıllık bakımı nasıl oluyor?",
      "score": 0,
      "upvotes": 0,
      "downvotes": 0
    },
    {
      "author": "Silence Scream",
      "created_time": "June 30, 2023, 03:04:51 PM",
      "body": "Tebrikler hocam. Amacınıza ulaştığınız için aldığınız keyfi muhtemelen başka hiç bir şeyden alamazsınız. Bitcoin ile en yakın ilişkide olan kişinin ürettiği aracı almanız bile tercih sebebinizde bitcoine olan aidiyeti de yansıtıyor bence. Siz çok iyi bir tercih yapmışsınız. Gelecekte bu modelleri Türkiye’de trafikte daha fazla göreceğiz bunu öngörüyorum. Ayrıca her sitede, apartmanlarda bundan sonra elektrik şarj istasyonları zorunluluğu da görülebilir. Böyle bir şeyler konuşuluyordu. Gündelik hayatın içinde yer alacak olan elektrikli araçlarda ön sıralarda yer alıyorsunuz tebrikler.",
      "score": 0,
      "upvotes": 0,
      "downvotes": 0
    },
    {
      "author": "Jossque",
      "created_time": "June 30, 2023, 04:54:15 PM",
      "body": "Öncelikle hayırlı olsun ve tebrikler sevgili Bthd.Bu sektörde para kaybetseniz bile umudunuzu bir an bile yitirmemeniz gerekiyor.Her an her şey olabileceği gibi çok güzel paralar kazanmanın yanı sıra kaybetmekte var tabiki.Öncelik kendinize bu sektöre girdiğinizde belirli hedefler koymanız gerekecek aynı bu konu başlığında olduğu gibi.Bu sektör açgözlüleri bir anda yokedebilecek bir sektör olduğundan dolayı hedefiniz geldiği andan itibaren kar realizasyonları yapmanız gerekebilir.Belirli bir emeğinizi ve gücünüzü ilgili alanlara yoğunlaştırdıkça bunun karşılığını kesin bir şekilde alıyorsunuz.Yorulmanıza ve enerjinizi yoğunlaştıracağınıza değecek bir sektör veya para kazanma yolu var ise bunu kesinlikle hiç pes etmeden gerçekleştirmek gerektiğinin bir kanıtıdır bu başlık bir bakıma.",
      "score": 0,
      "upvotes": 0,
      "downvotes": 0
    }
  ]
}