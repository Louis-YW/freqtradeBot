{
  "id": "topic_5427173",
  "title": "eightdots",
  "author": "eightdots",
  "created_time": "December 08, 2022, 08:47:04 PMLast edit: December 19, 2022, 09:24:51 PM by eightdots",
  "content": "İşaret dili öğrensem dünyanın her yerinde kullanabilir miyim diye bir soru geldi aklıma. Sonra biraz araştırayım cevabı öğreneyim dedim ve işin öyle olmadığını gördüm.İşaret dilleri anlamı karşı tarafa iletmek için görsel kanalı kullanan dillere verilen addır. El işaretlerinin (manual) yanında el dışı işaretler (non-manual) ile ifade edilirler. Kendilerine has dil bilgisi yapıları vardır ve evrensel değildirler. Benzerlik gösterebilirler.Mesela Belçika'da (Fransız Belçika işaret dili, Felemenkçe işaret dili) ya da İspanya da (İspanyolca ve Katalan işaret dili) 2 tane işaret dili var.Tarihine baktığımda birçok yerde belirli bir tarih belirtmemişler o yüzden yazılı kaynak olarak başlangıcı belirtiyorum. En eski yazılı kayıt M.Ö. 5. yüzyıla dayanmaktadır, Platon’un Kratylos diyaloğunda Socrates şöyle der: “Eğer sesimiz veya dilimiz olmasaydı ve birbirimize bir şeyler anlatmak isteseydik, tıpkı şu an ahraz insanların yaptığı gibi ellerimizi, kafamızı ve bedenimizin geri kalanını hareket ettirerek işaretler yapmaya çalışmaz mıydık?\"Türk işaret dilinde harflerin gösterimi.Amerikan işaret dilinde harflerin gösterimi.Görüldüğü üzere 2 örnekte de farklı kullanımlar var. Yani işaret dili evrensel değildir. Sadece bazı benzerlikleri vardır. Kaynak: https://tr.wikipedia.org/wiki/%C4%B0%C5%9Faret_dilihttps://tr.pinterest.com/pin/232639136975892517/",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5427173",
  "comments": [
    {
      "author": "meser#",
      "created_time": "December 08, 2022, 09:22:31 PM",
      "body": "Bir ara öğrenmek istediğim birşeydi ve fırsat bulamamıştım tabi o zamanlar birazcık okuduğum meslekle alakalı olduğu içindi ama büyük ihtimal allah nasip ederse öğreneceğim. Hiç yoktan basit 100 200 cümle bilecek kadar öğrenirim. Sessiz çığlık gibi geliyor anlatmak istiyorlar ama anlayamıyoruz çok ağır birşey aslında dile getirememek öyle kolayca içimizden geçenleri.",
      "score": 0,
      "upvotes": 0,
      "downvotes": 0
    },
    {
      "author": "wolwoo",
      "created_time": "December 09, 2022, 03:01:27 AM",
      "body": "",
      "score": 0,
      "upvotes": 0,
      "downvotes": 0
    },
    {
      "author": "verbakalim",
      "created_time": "December 09, 2022, 06:15:20 AM",
      "body": "Dil için tanımlamalarda gizli anlaşmalar topluluğu diyor. İşaret dili olarak ta yine aynı temeli kullanmak gerekeceğinden dolayı işaret ile anlaşmak yine dil öğrenmeye dayanacak. Ama evrensel beden dili hep aynı. Yemek, içmek, uyumak, göstermek gibi. Bunlar her insan doğal olarak aynı algılıyor. Yıllar önce çalıştığımız iş yerine Nec firmasından personel geldi. Adamlar Japon. İngilizce biliyor yada bilmiyor nasıl iletişim kuracağız diye düşünürken iş yerimizin çay saati vardı. Gelenler çay bardağını gösterip el işareti ile gel yaptık. Onlarda bu işaretleri hemen çözdüler. 3 ay aynı ortamda olunca biraz Türkçe biraz İngilizce biraz Japonca ama en çok tarzanca ile anlaştık. İşaret dili Öğrenmek zaten doğamızda var.",
      "score": 0,
      "upvotes": 0,
      "downvotes": 0
    },
    {
      "author": "Mustang Shelby",
      "created_time": "December 09, 2022, 09:01:18 AM",
      "body": "Türk ve Amerikan işaret dilleri farklılıklar gösteriyor ama gördüğüm kadarıyla harflere benzer olmalarına özen gösteriyorlar. İşaret dilini evrensel zannediyordum ama değilmiş, yeni bir şey daha öğrendik teşekkürler.",
      "score": 0,
      "upvotes": 0,
      "downvotes": 0
    },
    {
      "author": "SUPERSAIAN",
      "created_time": "December 09, 2022, 11:35:17 AM",
      "body": "Derdini anlatamamak kadar kötü bir şey olamaz empati kurmaya çalıştığım zaman bir sessizlikle karşılaşıyorum. Türkçede işaret dili alfabesini öğrenmek sonra da belli kalıp cümleleri öğrenmek daha önceden aklıma düşmüştü, bunun üzerine pek fazla durmadım. Kafamın bir yerlerinde her zaman bu istek mevcut bir gün başlangıcını yaparım. Değerli konuyu açıp tekrardan zihnime işlediğiniz için teşekkür ederim.",
      "score": 0,
      "upvotes": 0,
      "downvotes": 0
    },
    {
      "author": "kriminall",
      "created_time": "December 09, 2022, 04:42:08 PM",
      "body": "Mükemmel bir konu olmuş hocam emeğinize sağlık, insanların en büyük avantajı konuşarak anlaşabilmeleri, maalesef bazı engel gruplarında bu imkan olmadığı için işaret diliyle anlatımı gerçekleştiriyorlardı, biraz da sanki belli kalıpların belli işaretleri var gibi, mesela su isteyince s ve u harfi yerine suyu işaretleyen bir işaret dili sembolü olmalı mutlaka,",
      "score": 0,
      "upvotes": 0,
      "downvotes": 0
    },
    {
      "author": "Silence Scream",
      "created_time": "December 09, 2022, 05:22:57 PM",
      "body": "Bu özel diller engelli bireylerimizin hayatını fazlasıyla kolaylaştırmak için üretilmiş harika bir sistem ! Bir benzeri de görme engellilerin yazı dili olan Braille yazısında da görmek mümkün. Bu Braille alfabesi de görme engellilerin hayatını çok kolaylaştırıyor. Onu da bu şekilde aktarmak mümkün. Bir çok yerde (özellikle atmlerde) Braille alfabesini görmeniz mümkün. Harici not : Resim için kaynak belirtmek gerekiyor mu konudan bağımsız aklıma gelmişken söyleyeyim. Eğer resimler için kaynak belirtmemiz lazımsa onları da ekleyeyim bundan sonra paylaşımlarıma. Resim kaynağı : http://selimkerim.com/kabartmayazibraille.html",
      "score": 0,
      "upvotes": 0,
      "downvotes": 0
    },
    {
      "author": "xzone",
      "created_time": "December 09, 2022, 05:56:03 PM",
      "body": "İşaret dili evrensel değil ama bildiğim kadarıyla belli başlı kalıplar var. Bazı bölgelerde ya da bazı dillerde mi demeliyim bilmiyorum ama harfe dayalı değil, kelimeye dayalı bir iletişim kuruluyor. Söylemek istediğiniz her şeyi harf harf el ile göstermek yerine o kelimenin karşılığı olan hareketi yapıyorsunuz, belki bu tarz iletişimlerde biraz daha evrenselleşiyor olabilir.Dünyadaki en büyük zorluklardan birisi iletişim kurmak olmalı. Bazı arkadaşlarımın çok yakın akrabalarında işitme engeli ve dil konuşma bozukluğu var, insan onların durumunu görünce gerçekten çok daha farklı dertler benimsemeye başlıyor",
      "score": 0,
      "upvotes": 0,
      "downvotes": 0
    },
    {
      "author": "flipme",
      "created_time": "December 14, 2022, 06:54:39 PM",
      "body": "İşaret dili evrensel değilse de bence buna uygun bir yapısı var. Hareketler bir kalıba sokulursa evrensel bir dile indirgenebilir. Harfleri tek tipte aynı yöntemleri kullanarak gösterebiliriz. Alfabeler arasında karşılığı olmayan harfler dışında bütün harfler tek kalıba indirilebilir. Aslında konuyla alakalı hiç bilgim yok. Bana evrensel bir işaret dili olabilirmiş gibi geldi. Evrensel bir dil geliştirilirse ülkelerin dillerinden bile popüler hale gelebilir. Dünyanın ortak dili olabilir ve İngilizce gibi işlevsel hale gelebilir. Emojiler gibi geniş anlamlı ifadeler de yeni iletişim yolları oluşturabilir. Detaylı bir kullanım oluşturmazlar ancak bütün dünyada etkili iletişim kurmamızı sağlayabilirler.",
      "score": 0,
      "upvotes": 0,
      "downvotes": 0
    }
  ]
}