{
  "id": "topic_5434332",
  "title": "meser#",
  "author": "meser#",
  "created_time": "January 11, 2023, 10:05:18 PM",
  "content": "2.5 sene başlamış olduğum Bitcointalk macerama şimdilik süresiz olarak ara verme kararı almış bulunmaktayım belki yarın belki yarından da yakın... Bu süreçte tanışıklık kazandığım birbirinden değerli kişiler oldu iyi ki varsınız diyorum. “Günaydın! Olur ya belki sizi göremem; iyi günler, iyi akşamlar ve iyi geceler ! ”",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5434332",
  "comments": [
    {
      "author": "meser#",
      "created_time": "January 29, 2023, 08:07:23 PM",
      "body": "Bir takım şahsi durumlardan ötürü darlanmalarım arttığı bir dönemde bir çok şeyden uzaklaşarak yenilenmeye ihtiyacım vardı. Üç günlük dünya ne olur ne olmaz diye vedalaşmak istemiştim. Yenilenme sürecim beklediğimden daha hızlı sonuçlandı bu süreçte hayatımda birçok şey ciddi anlamda değişti, birçok şey ciddiyet kazandı tabiri caizse bambaşka bir meser olarak tekrardan aranıza döndüm. Bu süreçte özel mesaj yoluyla iyi niyet temennilerini ileten her hocama teşekkür ediyorum bu mesajları okumak bana bambaşka bir his yaşattı iyi ki varsınız",
      "score": 0,
      "upvotes": 0,
      "downvotes": 0
    },
    {
      "author": "Jossque",
      "created_time": "January 29, 2023, 08:27:51 PM",
      "body": "Aramıza tekrar hoşgeldin meser#.",
      "score": 0,
      "upvotes": 0,
      "downvotes": 0
    },
    {
      "author": "wolwoo",
      "created_time": "January 29, 2023, 09:22:01 PM",
      "body": "wellcome back bro",
      "score": 0,
      "upvotes": 0,
      "downvotes": 0
    },
    {
      "author": "ZekiBeyy",
      "created_time": "January 30, 2023, 06:00:54 AM",
      "body": "Tekrar hoşgeldin sevgili meser# biz bir aileyiz en azından ben böyle düşünenler tarafındayım umarım her şey yoluna girmiştir diye ümit ediyorum. Veda mesajını görmemiştim iyikide görmemişim diyorum 🙂 Konuşmak, paylaşmak, anlatmak ve dertleşmek istersen özelden her zaman yazabilirsin. Hayatımızın belirli dönemli zorlu geçebiliyor bunu çok iyi biliyorum. Umarım her şey istediğin gibi devam eder tekrar hoşgeldin.",
      "score": 0,
      "upvotes": 0,
      "downvotes": 0
    },
    {
      "author": "husdemba",
      "created_time": "January 30, 2023, 11:44:49 AM",
      "body": "Ben de veda mesajını yeni gördüm ki daha sonradan tekrar foruma geri döndüğünü öğrendim. Forumun eski bir üyesi olarak benim de uzaklaştığım zamanlar oluyor ama tekrar geri geliyoruz. meser de uzun zamandır ismine aşina olduğum birisiydi, yorumlarından hatırladığım kadarıyla kıymetli ve akil bir insansın tekrar foruma hoş geldin diyelim",
      "score": 0,
      "upvotes": 0,
      "downvotes": 0
    },
    {
      "author": "RaltcoinsB",
      "created_time": "January 30, 2023, 12:04:21 PM",
      "body": "Hocam iyi ki geldiniz tekrar eksikliğiniz hissediliyor forumun demirbaşlarından olmuştunuz erkenden bırakma kararı alınca üzüldüm tekrar sizi görmek mutlu etti forumda paylaşımlarınızın artması ve forumun 1000 meriti geçen üyelerinden birisi olarak sizi görmek dileğiyle tekrar hoş geldiniz",
      "score": 0,
      "upvotes": 0,
      "downvotes": 0
    },
    {
      "author": "eightdots",
      "created_time": "January 30, 2023, 12:34:22 PM",
      "body": "Biraz uzaklaşmak kafa dinlemek iyi geliyor insana. Forum açısından iyi olmadı ara vermen ama dönmen güzel haber. Buraya her gün bakıp forumda yazdıkça kimlerin olup olmadığını zaman geçtikçe daha çok fark ediliyor. Özellikle forumu açtığımda yeni bir konu gördüğümde daha bir güzel oluyor. Bilgi içeren, haber veren, yorumumuzu merak eden her türlü başka konu ilgili ya da ilgisiz seviyorum. Bir de yakın zamanda imzaya girersin umarım hala anlam veremiyorum başvurularının olumsuz sonuçlanmasını.",
      "score": 0,
      "upvotes": 0,
      "downvotes": 0
    },
    {
      "author": "Phoenix Anka",
      "created_time": "January 30, 2023, 01:06:01 PM",
      "body": "Quote from: eightdots on January 30, 2023, 12:34:22 PMBiraz uzaklaşmak kafa dinlemek iyi geliyor insana. Forum açısından iyi olmadı ara vermen ama dönmen güzel haber. Buraya her gün bakıp forumda yazdıkça kimlerin olup olmadığını zaman geçtikçe daha çok fark ediliyor. Özellikle forumu açtığımda yeni bir konu gördüğümde daha bir güzel oluyor. Bilgi içeren, haber veren, yorumumuzu merak eden her türlü başka konu ilgili ya da ilgisiz seviyorum. Bir de yakın zamanda imzaya girersin umarım hala anlam veremiyorum başvurularının olumsuz sonuçlanmasını. Bazen böyle her şeyden arınman gerekiyor. Alıp başını uzaklara gitmek herkese iyi gelir ancak işte yapamıyor insan. Alışkanlıklardan kolay kolay kopamıyorsunuz ki Meser hocam da çok uzun süreli bir ayrılık yaşamadı iyi ki. Forumda son zamanların yükselen değeri Türk lokali açısından. Bir de Roobet imzasına sokabilsek onu faydalı paylaşımlarıyla bir de ödüllendirilse daha güzel olacak",
      "score": 0,
      "upvotes": 0,
      "downvotes": 0
    },
    {
      "author": "kriminall",
      "created_time": "January 30, 2023, 04:08:42 PM",
      "body": "Meser# tekrar aramıza hoş geldiniz, bu konuyu gördüğümü hatırlamıyorum, gözümden kaçmış olmalı, sizin foruma ara verdiğinizi yeni öğrendim ve çok uzun sürmeden tekrar foruma katılmanızı memnuniyetle görüyorum, umarım verdiğiniz bu ara foruma daha sıkı bağlanmanız için yeterli etkiyi size göstermiştir,",
      "score": 0,
      "upvotes": 0,
      "downvotes": 0
    },
    {
      "author": "Cacabey_40",
      "created_time": "January 30, 2023, 05:50:27 PM",
      "body": "Konuyu görmüştüm ama kilitli olduğu için okumakla yetinmiştim. İşin doğrusu foruma can ve renk katan birisin. Ayrılmana üzülmüştüm gerçekten.Seni tekrardan aramızda görmek güzel. Hoş geldin @meser#",
      "score": 0,
      "upvotes": 0,
      "downvotes": 0
    },
    {
      "author": "meser#",
      "created_time": "January 30, 2023, 08:11:18 PM",
      "body": "Güzel mesajlarınıza tek bir mesajla cevap vermek isterim. Hepinize ayrı ayrı güzel mesajlarınız için çok ama çok teşekkür ederim. Bu candanlık her ne kadar sanalda olsa da her birimizin gerçek hayatında yer alan birçok kişiden daha samimi bir ortam sunuyor bizlere. Vermiş olduğum ara sürecinde sürekli yaptığım eylemlerden uzaklaşarak hayatı farklı bir şekilde yaşamaya odaklanmıştım tabi bu 7-8 gün civarı sürdü. Bu süreçte yapmış olduğum eylemler bir nevi sarhoş edici eylemlerdi. Sarhoş edici derken aklınıza farklı şeyler gelmesin  Genellikle hep hayata karşın amaaan bir daha mı gelcez deyip har vurup harman savuran bir tip değildim temkinli davranan ve yarınları düşünen birisiydim. Koskoca üniversite hayatımda bile böyle etkinliklerde bulunmazken kendimi çok mu yıprattım diyerek bu tarz aktivitelere katıldım. Bunları yaparken evet keyif alıyordum hemde çok. Ancak bir süre sonrasında kazanmak için o kadar çaba verdiğim sürenin çok kısa zamanda yok olduğunu gördüm. Evet kazanacağız ki harcayacağız ancak sıkıntı şuradaydı sineğin yağını çıkartıp para kazanabiliyorum ancak bunu tam anlamıyla pasif bir gelir haline getirmeyi daha başaramamıştım. Ne kadar çalışırsam o kadar kazanıyordum sürdürülebilirliği o an ki enerjime ve motivasyonuma bağlıydı. Herhangi bir düzenim yoktu. Uzun zamandır aklımda bir Amerika planı vardı ancak bir düzene sahip olmadığım için askıda durup duruyordu. Şuan maddi olarak Amerika'da kendimi 6 ay geçindirebilecek kadar bir kazanımım var. Vize için davet mektubum geldi vize için bir başarılı firma ile görüşerek işimi sağlama alacağım . Ayrıca yüksek lisans için üniversiteler ile iletişime geçerek Amerika'da yüksek lisansımı da tamamlayacağım. Oraya gittiğimde bir temizlikçi ya da garson olarak vakit kaybetmek istemiyordum. Oraya gittiğimde birazcık ticarete yani ithalat ihracata yöneleceğim için birkaç dış ticaret firmasına CV gönderdim. Şuana kadar 2 tanesiyle görüşme sağladım herhangi bir deneyimim olmamasına rağmen iş müzakerelerinde sergilemiş olduğum stratejilerden ve kendi çapımda yapmış olduğum deneyimlerden ötürü bu firmalardan iş teklifi aldım. Bu firmalar bana 1-2 şey katacakken ben onların benden istediklerini tamamladığımda onlar kat kat fazlasını alacağı için nazikçe tekliflerini düşüneceğimi belirterek reddettim. Gerek iş saatleri, gerek ücretler ve sağladıkları imkanlar ne yazık ki ülkemizde sömürülmenin ne boyutlara eriştiğini bana gösterdi. CV gönderdiğim firmaların çoğu yaşadığım ilde değiller gerekirse kendi cebimden harcarım ancak istediğim şey bana gerçekten birşeyler katmaları. Anlayacağınız kafa dinleme diye çıktığım yolda yine işkolik oldum çıktım  Bu süreçte instagramda karşıma çıkan ücretsiz webinarlara katıldım ( Her ne kadar ücretsiz webinar deselerde son durakları online verecekleri eğitimler oluyor  ). İki tanesine ise para ödeyerek kaydoldum. Gerçekten de çok az bir kesim olsa da bu ülke de eğitim alanında kendini geliştirmiş akademisyenlerimiz var. Hayalimizi kurduğumuz şeyleri elde edemiyorsak açık olacağım tembeliz! O zaman ya daha azını hayal edeceğiz; ya da sınırlarımızı zorlayacağız. Aslında yanlış bir yere ara vermişsin meser diyebilirsiniz ancak doğru bir karar vermişim diyorum. Bu platform beni daha çok çabalamaya iten bir platform buranın dışındaki ortamda vakit harcadığımda ne kadar geriye gidebileceğimi gördüm. Bu seferde sosyal hayatıma ara vererek daha da güçlü bir gelecek için çabalayacağım. Hedef yaş 30 ondan sonrası rahat huzurlu bir yaşam beni beklesin...",
      "score": 0,
      "upvotes": 0,
      "downvotes": 0
    },
    {
      "author": "trendcoin",
      "created_time": "January 31, 2023, 06:27:06 AM",
      "body": "yaw gitme! hoş geldin de bu ne aga! şener şen'in \"bak giderim ha\" muhabbeti gibi olmuş; gidiyorum dedikten üç gün sonra geri gelmişsin, yani iyi olmuş da hikaye aynı zamanda biraz garip olmuş. :)foruma küsüp küsüp geri gelen bir arkadaşımız daha var (lütfen ısrar etme ismini söylemeyeceğim :d), bu olay -alakasız da olsa- bana biraz onu hatırlattı. :) ayrıca, biraz sıcakkanlı ve duygusal yoğunlukta kararlar veren bir insan olduğunu düşünmemi sağladı. yani, aslında uzatmaya gerek yok, canını her ne sıktıysa fazla sallama; hayat kısa değmez bir kıza, iki tane olsa neyse... :)",
      "score": 0,
      "upvotes": 0,
      "downvotes": 0
    }
  ]
}