{
  "id": "topic_5431872",
  "title": "maxpaynen",
  "author": "maxpaynen",
  "created_time": "December 26, 2022, 08:54:06 PM",
  "content": "Milyarder yatırımcı Mark Cuban, Bitcoin ve altcoinlerin yakın bir gelecekte ayı sezonundan kurtulmayacağını ima etti. Zira Cuban kripto paraların henüz ucuz olmadığını öne sürdü.Komedyen Bill Maher’in podcast programına konuk olan Mark Cuban, kripto paralar hakkında yorum yaptı. NBA takımlarından Dallas Mavericks’in de sahibi olan Cuban, daha fazla Bitcoin satın almakla ilgilendiğini ifade etti. Öte yandan ünlü milyarder, daha fazla BTC yatırımı yapması için kripto para piyasalarının “çok daha fazla düşmesini” beklediğinin altını çizdi.Kaynak:BeInCrypto TR",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5431872",
  "comments": [
    {
      "author": "Pierre 2",
      "created_time": "December 27, 2022, 01:02:00 PM",
      "body": "Ya her şey algı bu piyasada arkadaşlar bir kere bununla yüzleşmek gerekiyor. Evet Bitcoin pahalı. Ama kime neye göre pahalı. Beklentilerimiz de abartılı oluyor bazen. Piyasanın 6 aydır felaket kötü olması önümüzdeki 6 ay da kötü olacağını göstermiyor. Kriptopara piyasası böyle bir şey değil yani. Marketler extreme fear durumunda ve bu durumda iken yatırım yapmak aslında çok güvenli. Sadece bekleme kaygısı var bende o canımı sıkıyor.",
      "score": 0,
      "upvotes": 0,
      "downvotes": 0
    },
    {
      "author": "trendcoin",
      "created_time": "December 28, 2022, 04:12:28 AM",
      "body": "mark'ın hangi bayrağa hizmet ettiği belli değil; en sevmediğim insan tipi bu olabilir, hem daha fazla bitcoin alacağım çünkü çok güzel ve değerli bir yatırım aracı diyor hem de hiçbir mesneti olmayan gerekçelerle ayı sezonunun daha kötü bir şekilde ve daha uzun süreceğini iddia ediyor. her şeyden önce beklentilerini teknik analiz ya da temel analiz ile desteklememiş (haberin kaynağına da baktım, böyle bir ifade yok), böyle birisi dünyanın en zengin insanı da olsa söylediklerini ciddiye almam, ne malum küçük yatırımcıları korku ve paniğe sevk edecek söylemleri bilinçli olarak yapmadığı...",
      "score": 0,
      "upvotes": 0,
      "downvotes": 0
    },
    {
      "author": "flipme",
      "created_time": "January 08, 2023, 03:19:39 PM",
      "body": "Yıllara göre analiz yapmak bence doğru değil ama 2022 yılı çok kötü geçti. 2022 yılı bu kadar kötü geçmişken 2023'ün de bu kadar kötü geçemeyeceğini düşünüyorum. Bu düşüncemi destekleyen istatistiksel bir veriye veya analize sahip değilim. Ancak 2023 yılı 2022 kadar kötü geçmezse veya bir akümülasyon dönemi olarak durağan bir görünüm oluşturursa korkak davranan yatırımcılar için kayıp oluşturur. Sonuç olarak, ben Mark Cuban ile aynı düşüncelere sahip değilim. 2023 daha sakin geçer. 2024 veya 2025 için zemin hazırlayan bir periyoda ev sahipliği yapabilir. 2022'den daha kötü geçmesini gerektirecek olaylar yaşamamızı sağlayacak bir şey görmüyorum çünkü FTX olayı bir domino etkisi oluşturmayı başaramadı.",
      "score": 0,
      "upvotes": 0,
      "downvotes": 0
    }
  ]
}