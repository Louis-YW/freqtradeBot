{
  "id": "topic_5453799",
  "title": "Dzigie",
  "author": "Dzigie",
  "created_time": "May 23, 2023, 05:22:42 PM",
  "content": "Altınordu, TFF 2. Lig'e düştüSpor Toto 1. Lig ekibi Altınordu, 9 sezondur mücadele ettiği ligde küme düştü. Altınordu, gelecek sezon TFF. 2 Lig'te yer alacak.https://www.ntvspor.net/futbol/altinordu-tff-2-lig-e-dustu-646a2c0e4566050047016cbcTürk futbolunun en iyi altyapı uygulamalarından birine sahip olan ve İyi Birey, İyi Vatandaş, İyi Futbolcu sloganıyla yola çıkan Atınordu futbol kulübü küme düştü. Cengiz Ünder ve Çağlar Söyüncü ile hepimizi heyecanlandırmışlardı. Bu iki futbolcu genç yaşlarında birlikte Leicester City'de oynamıştı. Milyonlarca dolar karşılığında futbolcu ithal ederek çarklarını döndürmeye çalışan bir anlayıştan kurtulup güçlü altyapısı sayesinde futbolcu ihraç eden bir anlayışa evrileceğimiz ümidine kapılmıştık. Ancak, bugün gelinen noktada Altınordu küme düştü.Altyapı tesislerimiz aslında o kadar da kötü değil. Brezilya kumsalında veya Arjantin toprak sahalarında futbol oynayan çocuklar bizim altyapı tesislerimizden daha iyisine sahip değiller. Futbol bizim genetik kodlarımıza çok uygun bir spor olmayabilir diyorum. Siz ne düşünüyorsunuz bu konuda?Gerçi uygun olsa bile Jorge Jesus'un Arda Güler'i oynatmadığı bir futbol düzeninde Altınordulu genç futbolcuları kim koruyacak?",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5453799",
  "comments": [
    {
      "author": "meser#",
      "created_time": "May 23, 2023, 07:04:06 PM",
      "body": "Şahsen Altınordu'ya bir sempatim vardı bunu duyduğum için üzüldüm yani. Adamların yabancı oyuncu oynatmama misyonu gerçekten takdire şayan bir hareketti hatta bunun sayesinde seninde yazında bahsettiğin gibi 2 tane taş gibi oyuncu çıkarttı bu takım. İnşallah tekrardan hızlıca geri yükselir.",
      "score": 0,
      "upvotes": 0,
      "downvotes": 0
    },
    {
      "author": "eightdots",
      "created_time": "May 25, 2023, 09:16:09 PM",
      "body": "Quote from: meser# on May 23, 2023, 07:04:06 PMŞahsen Altınordu'ya bir sempatim vardı bunu duyduğum için üzüldüm yani. Adamların yabancı oyuncu oynatmama misyonu gerçekten takdire şayan bir hareketti hatta bunun sayesinde seninde yazında bahsettiğin gibi 2 tane taş gibi oyuncu çıkarttı bu takım. İnşallah tekrardan hızlıca geri yükselir. O kadar futbol izliyorum şu haberi burada öğreniyorum. Medya gücü olmayan takımları mı görmüyoruz yoksa 2-3 senede iyi futbolcu çıkardığında mı haberimiz oluyordu acaba. Üzüldüm açıkçası yalan yok çünkü belirli hedefleri olan ve futbolcu yetiştirmek üzerine kurulu bir kulüp olarak biliyordum. Arka planda yönetimde mi sıkıntı vardı ya da maddi imkansızlıktan mı düştüler onu bilmediğim için yorum yapamam. Bazı takımlar var ve kimisi şehrinin enerjisini yansıtıyor kimisi yetiştirdiği futbolcularla adını duyuruyor. Ligden düştüklerinde geri dönüşleri ertesi sene gerçekleşmezse silinip gidiyorlar. Umarım bu durumu yaşamazlar. Yakın zamanda Rize süper lige döndü, çok fazla ara vermeden. Böyle şeyleri gerçekleştiremeyen takımlar gerçekten unutulup gidiyor.",
      "score": 0,
      "upvotes": 0,
      "downvotes": 0
    },
    {
      "author": "Captain Corporate",
      "created_time": "May 26, 2023, 12:25:34 AM",
      "body": "Öncelikle 1. ligte yabancı oyuncu hiç oynatmadan oynamaya çalışmak kolay değil, zaten hali hazırda çok iyi yerli oyuncuları olan takımlar var, ayrıca kendini limitlemiş oluyorsun, atıyorum sol bek iyi bir yerli değilse, dünyanın herhangi bir yerinden iyi bir sol bek bakmak yerine, bütçenin yetebildiği bir yerli bakmak zorunda kalıyorsun, bu limitleme durumu her ne kadar çok güzel olsada, sonuç odaklı değil. Altınordunun bence herhangi bir ligte herhangi bir sonuça odaklı olmasının anlamı yok, adamların misyonu güzel öncelikle, ve bunu super lig, 1. lig, 2. lig falan olarak ayırmamak lazım. Elbette maddiyat futbolda maalesef çok önemli konuma gelmiş durumda, ama eğer yine güzel futbolcular yetişirirlerse, bir Çağlar bir Cengiz durumu yakalamayı başarırlarsa, o zaman işte maddiyatı zaten çözmüş olurlar. Maalesef o kadar iyisi bir daha çıkmadı, limitli kaldılar ama umarım tekrar o seviyede oyuncu yetiştirmeyi başarırlar.",
      "score": 0,
      "upvotes": 0,
      "downvotes": 0
    },
    {
      "author": "Silence Scream",
      "created_time": "May 26, 2023, 05:37:53 AM",
      "body": "Arkadaşlar kulüp başkanı için Altınordu bir proje takımıydı ve Misyonunu tamamladı. Altyapı olarak çok sağlam bir takım oldular. Bir çok turnuvada U-12, U-15 takımları Real Madrid, Barcelona gibi takımların altyapılarını yendi. Şampiyonluk aldılar. Gümüşordu isminde başka takım kurup Altınordu’nun alt seviyesi gibi yaptı. Bu adamda gerçekten gözlemcilik, yetenek avcılığı, teknik hocalarla çalışma gibi önemli bilgiler zaten var. Ama başkanın kötü bir huyu var paraya dayanamıyor. Bucaspor altyapısını da adam etmişti, sonra Altınordu’yu alınca tüm altyapıyı oraya geçirdi. Cengiz, Çağlar gibi potansiyel taşıyan bir çok yerli oyuncuya da sahipler ayrıca altyapılarını Chelsea, Manchester United gibi takımların da sürekli taradığını söyleyeyim. Başkan büyük ihtimalle takımı satıp, başka bir takım ile başka bir proje yapma fikrine girişecek. Bu yüzden emekler  veya oyuncuların emekleri, ailelerin çabaları çok umrunda değil. Battım, bittim satmak zorundayım gibi ifadeler ile kendine gelecek baskıları en aza indirmeye çalışıyor. Başkan sattıktan sonra kulüp yeni başkan ile şekillenecek. E başkan alıp hocaları da kendi yanında devam ettirecek. Yani alt lige düşmesi kulüp başkanının bile umrunda değil. Parasına bakıyor. Olan hayalleri olan gençlere oluyor. Benim de yakın takip ettiğim bir takımdı ancak artık yavaş yavaş çöküşünü izleyebiliriz gibime geliyor.",
      "score": 0,
      "upvotes": 0,
      "downvotes": 0
    },
    {
      "author": "Phoenix Anka",
      "created_time": "May 26, 2023, 06:06:18 AM",
      "body": "Vay be Altınordu çok iyi bir takımdı. İdealleri vardı adamların. Türk oyuncu olacak, Türk asıllı olacak. Bu söylediğim ikinci maddeyi çoğu kişi bilmiyor ama Tacik, Türkmen gibi Türk asıllı oyuncuları da çıkardılar. Bunun bir örneği de Ravil Tagir. Çok iyi hocalara sahipler. İzmirli bir arkadaşla görüştüğümde altyapısının muhteşem olduğundan bahsediyordu. Nasıl oldu da böyle küme düştüler anlamadım.",
      "score": 0,
      "upvotes": 0,
      "downvotes": 0
    },
    {
      "author": "execijutiere",
      "created_time": "May 26, 2023, 02:40:17 PM",
      "body": "Ülkemizde iyi yapılan hiçbir şey sevilmez ve tutunamaz.Bu da bunun bir parçası ve aslında çok güzel bir örneği olduğunu söyleyebiliriz. Altınordu gerçekten güzel,yetenek avcısı ve sürekli oyuncu yetiştirmeye çalışan bir takım olduğu için oyuncuları elinde tutmaktan ziyade geliştirip satan bir takımdı.Bu da onları keşif takımı haline getirmeye başladığından beri performans olarak düştüler.En sonunda da elindeki oyuncuları sürekli sattıkları veya değiştirdikleri için ligde tutunamadılar.Bu çok doğal bir olay ama ismi artık bu ülkede bu konuda nam yapmış takımların başında geleceği için onlar adına pek fazla sorun olmayacaktır.",
      "score": 0,
      "upvotes": 0,
      "downvotes": 0
    },
    {
      "author": "flipme",
      "created_time": "May 31, 2023, 04:08:52 PM",
      "body": "Çağlar Söyüncü, Cengiz Ünder ve Erce Kardeşler gibi yıldız futbolcuları erken satmış olabilirler. Süper ligde reklam ve sponsorluk gelirleri çok yüksek. Takımı süper lige çıkarmadan futbolcu satmamaları daha iyi bir strateji olabilirdi. Böyle bir strateji Cengiz Ünder ve Çağlar Söyüncü'nün Avrupa macerasını geciktirirdi ve olumsuz etkilerdi ama kulüp daha güçlü gelir kaynaklarına ulaşarak daha uzun ömürlü bir yapıya dönüşebilirdi. Futbolcu yetiştirip iyi paralar karşılığında başka takımlara satmak kadar iyi bir kadro planlaması yapıp üst düzey liglerde devamlılık sağlamak da önemli bir konu ve görünen o ki Altınordu bunu başarabilmiş değil. Yetiştirdikleri futbolcuları hemen satarak hızlıca büyüyüp süpermarket olmak isteyen bakkal gibi davrandılar bence.",
      "score": 0,
      "upvotes": 0,
      "downvotes": 0
    },
    {
      "author": "xzone",
      "created_time": "May 31, 2023, 06:13:16 PM",
      "body": "Kaliteli iş yapmaya çalışan herkesin önüne engeller konulur, buna rağmen Altınordu bir marka haline gelmeyi başardı. Herkesin saygı duyduğu bir oluşum haline geldiler ve altyapının ülkedeki önemine çok güzel bir vurguda bulundular. Her zaman ahlaklı sporcu geliştirme idealleri doğrultusunda hareket ettiler. Küme düşmüş olmaları onları yıpratmamalı, Türk futbolu için her zaman görmek isteyeceğim bir takım. Biraz daha desteğe ihtiyaçları olduğu kesin, ellerindeki gençler canavar gibi yetişiyor",
      "score": 0,
      "upvotes": 0,
      "downvotes": 0
    },
    {
      "author": "Mustang Shelby",
      "created_time": "May 31, 2023, 06:19:53 PM",
      "body": "Quote from: xzone on May 31, 2023, 06:13:16 PMKaliteli iş yapmaya çalışan herkesin önüne engeller konulur, buna rağmen Altınordu bir marka haline gelmeyi başardı. Herkesin saygı duyduğu bir oluşum haline geldiler ve altyapının ülkedeki önemine çok güzel bir vurguda bulundular. Her zaman ahlaklı sporcu geliştirme idealleri doğrultusunda hareket ettiler. Küme düşmüş olmaları onları yıpratmamalı, Türk futbolu için her zaman görmek isteyeceğim bir takım. Biraz daha desteğe ihtiyaçları olduğu kesin, ellerindeki gençler canavar gibi yetişiyor Çok iyi hocalar var. Altyapıya sadece futbol okulu değil, hayat okulu mantığıyla bakıyorlar ki en güzel yöntem de tam olarak bu aslında. Biraz erken veda etmişler. Süper lige çıkmalarını ve Atletic Bilbao gibi olmalarını isterdim ama nasip değilmiş. Kulüp başkanı da kulübü satıyor diye haberler de dolaşmaya başladı. Eğer böyle olursa yeni alan kişiler Altınordu’nun mantığını sürdürürler mi bilmiyorum. En güzel altyapı sistemi bunlardaydı. Aslında pek bir şey de yapmıyorlardı, yeteneklileri oynatıyorlar, torpili minimuma indiriyorlardı. Keşke her takım böyle yapsa.",
      "score": 0,
      "upvotes": 0,
      "downvotes": 0
    },
    {
      "author": "Ondekinecakabilirim",
      "created_time": "June 06, 2023, 07:34:29 PM",
      "body": "Bana kalırsa Altınordu'nun küme düşmesi pek bi önemli bi haber diil. Altın yumurtlayan tavuk gibi bi sistemleri var. Altyapı sistemlerine sahip çıkmaya devam ederlerse yine Spor Toto 1. Lige çıkarlar birkaç sene içinde. Daha da iyi bi planlama yaparlarsa Süper Lige bile çıkarlar. Yeterki altın yumurtlayan tavuğu kesmesinler. Her şey onların ellerinde bana kalırsa. Yeterki alt yapılara önem vermeye devam etsinler.Ama Süper Lige çıktıklarını bi düşünsenize forumdaşlar. Diğer takımları tutan taraftarlar da onlara karşı bi sempati beslemez mi? Bana kalırsa besler. Herkesin ikinci takımı olurlar bi anda. Daha çok genç futbolcu oynatsalar, daha çok başarılı olsalar keşke. Altınordu'yu Süper Ligde görmek isterim hep.",
      "score": 0,
      "upvotes": 0,
      "downvotes": 0
    },
    {
      "author": "kriminall",
      "created_time": "June 07, 2023, 01:23:50 AM",
      "body": "Quote from: Ondekinecakabilirim on June 06, 2023, 07:34:29 PMBana kalırsa Altınordu'nun küme düşmesi pek bi önemli bi haber diil. Altın yumurtlayan tavuk gibi bi sistemleri var. Altyapı sistemlerine sahip çıkmaya devam ederlerse yine Spor Toto 1. Lige çıkarlar birkaç sene içinde. Daha da iyi bi planlama yaparlarsa Süper Lige bile çıkarlar. Yeterki altın yumurtlayan tavuğu kesmesinler. Her şey onların ellerinde bana kalırsa. Yeterki alt yapılara önem vermeye devam etsinler.Ama Süper Lige çıktıklarını bi düşünsenize forumdaşlar. Diğer takımları tutan taraftarlar da onlara karşı bi sempati beslemez mi? Bana kalırsa besler. Herkesin ikinci takımı olurlar bi anda. Daha çok genç futbolcu oynatsalar, daha çok başarılı olsalar keşke. Altınordu'yu Süper Ligde görmek isterim hep.Keşke böyle olsa ve süper ligde görebilsek, süper ligde yer alırlarsa en azından diğer takımlar için de motivasyon kaynağı olurlar, yerli oyuncular ile başarı gelebilir bunu herkese ispatlarlar, yine de ben bugün Altınordu sayfasında gördüğüm kadarıyla kulüp başkanı A takımı üstümden alın diye yalvarır gibi bir yazı yayınlamış, satacağı kişiyi bulamadı galiba yalvarır gibi yazmış yazısını çünkü, Altınordu için başarılı zamanlar hayal olarak kalabilir,",
      "score": 0,
      "upvotes": 0,
      "downvotes": 0
    },
    {
      "author": "trendcoin",
      "created_time": "June 09, 2023, 12:39:13 AM",
      "body": "neden dünyanın sonuymuş gibi tepkiler verilmiş bir türlü anlayamadım. küme düşmek de şampiyon olmak kadar normal bir durum. altınordu altyapı çalışmalarına aynı kararlılık ve istek ile devam ettikten sonra küme düşmesi veya çıkması neyi değiştirir ki! elbette gelir kalemlerinde daralma yaşayabilirler ama alt liglerde genç futbolculara daha fazla forma şansı verme imkanı da bulabilirler. ayrıca, her şeyin başarıya endekslenmesi de bence son derece yanlış bir yaklaşım; ne var yani büyük takım olamamışlarsa...",
      "score": 0,
      "upvotes": 0,
      "downvotes": 0
    }
  ]
}