{
  "id": "topic_5438882",
  "title": "GazetaBitcoin",
  "author": "GazetaBitcoin",
  "created_time": "February 08, 2023, 08:13:32 PM",
  "content": "Autor: GazetaBitcoinTopic original: Phil Zimmermann's thoughts about PGP - We all should read themPe lângă Manifestul Crypto Anarhic și  Manifestul Cypherpunk, prezentate în trecut de mine și, respectiv, bitmover, cred că o altă poveste care trebuie citită este cea din spatele PGP, așa cum Phil Zimmermann însuși a relatat-o: De ce am scris PGP.Eseul a fost redactat în iunie 1991 și actualizat 8 ani mai târziu, în 1999.Scrierea conține îngrijorările lui Phil cu privire la intimitate, inclusiv orice tip de anonimitate – de la discuții private și emailuri private până la cărți poștale și multe altele.\"Dreptul la intimitate este acordat în mod implicit prin Legea Drepturilor (n.b. Legea Drepturilor este cuprinsă în primele 10 amendamente ale Constituției S.U.A.). Dar când a fost elaborată Constituția Statelor Unite, Părinții Fondatori nu au văzut nicio nevoie de a exprima în mod explicit dreptul la o conversație privată\", susține Phil, încă de la început.Cu înțelepciune, el explică faptul că oricine are dreptul la intimitate! Din păcate, nu toți țin seamă de acest important aspect al vieții lor. Însă acest eseu ar putea să-i inspire pe cei care îl citesc. Se explică de ce oamenii ar trebui să trântească ușa-n față celor care le invadează intimitatea. Se explică de ce oamenii, chiar dacă nu au nimic de ascuns, ar trebui să aibă dreptul să spună \"nu!\". Scrierea încearcă să aibă grijă de intimitatea fiecăruia, care este la fel de prețioasă precum propriul trup.\"Dacă chiar sunteți cetățeni supuși legii, care nu au nimic de ascuns, atunci de ce nu vă trimiteți scrisorile în formă de cărți ilustrate? De ce nu faceți cereri de a fi testați de droguri? De ce solicitați un mandat atunci când Poliția vă percheziționează locuințele? Încercați să ascundeți ceva? Dacă vă ascundeți scrisorile în plicuri, înseamnă aceasta că sunteți subversivi, vânzători de droguri sau paranoici? Au nevoie cetățenii supuși legii să-și cripteze emailurile?\"Toate cele de mai sus sunt întrebări retorice. Totuși, ele trebuiau scrise, pentru ca oamenii să înțeleagă situația în care se află – o situație în care guvernele și forțele de aplicare a legii (care sunt niște prelungiri ale brațelor elitelor) sunt avide de date personale, metadate, și pentru a acoperi această foame de date au instalat o supraveghere care a evoluat din ce în ce mai mult, odată cu evoluția tehnologiei. De la cei care trăgeau cu urechea la ascultarea apelurilor telefonice și până la interceptarea emailurilor. Nu este nicio diferență: metoda a fost schimbată, dar scopul a rămas același – guvernele trebuie să știe totul despre cetățeni, fie ei răi sau buni.\"PGP dă oamenilor puterea de a avea intimitatea iîn propriile mâini. Nevoia socială pentru el a fost în creștere. Din acest motiv l-am scris, explică Phil la final. Ar trebui să ținem cont toți de cuvintele sale!\"Dacă intimitatea este scoasă în afara legii, atunci doar cei în afara legii vor avea intimitate\" -- Phil Zimmermann.P.S.: Pentru cine dorește să citească mai multe materiale despre PGP, nullius a scris recent două postări extraordinare (aici și aici).Mulțumesc, nullius, pentru aceste scrieri! M-ai inspirat să scriu acest topic!Topicul este auto-moderat pentru evitarea spam-ului.",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5438882",
  "comments": []
}