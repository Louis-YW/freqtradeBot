{
  "id": "topic_5465397",
  "title": "EmpeRa0",
  "author": "EmpeRa0",
  "created_time": "September 02, 2023, 12:43:41 PM",
  "content": "Bilişim sektöründe son 2 yıldır büyük bir yapay zeka tufanı dönüyor. İnsanların çoğunluğu yapay zekanın çok fazla geliştiğini düşünüyorlar. Ben bunun tam tersi olduğunu inanıyorum. Tam tersi derken gerilemekten ziyade hala belirli bir gelişme gösterememiş durumda. Çünkü şu zamanda oluşturulan yapay zeka araçları, ChatGPT'nin bir kopyasından ibaret. Hepsi aynı algoritma yapısına sahip ve farklı alanlarda türemeye başladılar. Komik bulduğum kısımlardan biriside bu. Hepsi aynı altyapıya sahip farklı hizmetler veren yapay zekalar. Bazı insanlar ChatGPT'yi kendi sitelerine entegre ettiler ve pazarladılar. Bunun komik olan kısımları, hem kullandıkları yapay zekayı adam akıllı bir şekilde düzenlemeden sitelerine koymaları, hemde piyasa açısından yapay zekanın yükselişe geçmesi. İkisini de açıklamam gerekirse eğer.Belirli bir yapay zeka sitesine girin. Bu yeni açılmış kendi yapay zekalarını geliştiren firmalardan biri olsun. Soracağınız soru \"Hey merhabalar! Sen ChatGPT'misin?\". Bu soruyu sorduğunuzda internette kendi yapay zekalarını yaptığını iddia edenlerin yapay zekalarından alacağınız cevap \"Merhaba! Ben ChatGPT adında bir yapay zeka modeliyim. Size sorularınızı yanıtlamak ve bilgi veya yardım sağlamak için buradayım. Size nasıl yardımcı olabilirim?\" olacaktır.2. olarak piyasada gösterdiği yükseliş. Yapay zeka arz-talep isteğine göre artış gösterdiğinden dolayı insanların kendi işlerini yapmamak istemelerine ne kadar meyilli olduğu görülüyor. Çoğu kişi bunu bir kolaylık olarak zannederek bu araçları gündelik hayatlarında kullanmaya başladılar. Bu doğru bir kullanımda çok büyük bir katkı sağlayabilecekken, kişi yapmak istemediği işi kolaya getirmek için kullanıyor. Bu da kişinin verimliliğini ve çalışmaya olan iradesini zayıflatıp, tembelleştiriyor. Bu durum yüzünden toplum içerisinde gerçekten çalışma ahlakı olarak bir sınıf ayrımı oluşmaya başlayacağını düşünüyorum. Bu durum işsizlikten ziyade monoton ve tek düze işlerin yoğunlaşacağına ve neredeyse her şeyin aynı yapıda olmasına sebep olacak. Örnek vermem gerekirse eğer elimizde 3 tane site yapan kişi olduğunu varsayalım. Bunlardan 1. ve 2. yapay zeka kullanıyor ve 3. kişi tam donanımlı bir yazılımcı. 1. ve 2. kişi müşterinin isteğini sağlayabilecek düzeyde işler çıkarabilirler ama piyasanın içinde bulunan sitelerin neredeyse birebir aynısını yapacaklar ve yapay zeka tarafından oluşturdukları siteler birbirlerine kesin olasılıkla benzeyecek. 3. kişi ise sitenin daha marka yüzüne uygun ve oturaklı olmasını sağlayarak, kullanıcı için en doğru olan tasarım biçimini kullanacaktır. 1. ve 2. kişiden bir şey istendiğinde yapılan sitenin nasıl bir yapısı olduğunu bilmedikleri için yine yapay zekaya ihtiyaç duyacaklar. 3. kişi ise istenen şeyi anında yerine getirebilecek.İyi tarafından bakacak olursak eğer, bir kişi kendi işini kurmak istediğinde hızlıca bunu gerçekleştirebilecek ve şirket kurarken gerekli adımları yapay zeka ile takip edebilecek ama bunu yaparken doğru kısımları araştırması gerekecek. Çünkü yapay zekanın bize verdiği bilgiler, bizim internet ortamında yazdığımız verilerden oluşuyor. Örnek vermem gerekirse 2+2 kaçtır? 4 değil mi? Eğer ben rastgele bir sitede, rastgele bir paylaşımın altında, bazı kişiler ile beraber 2+2'nin 5 olduğunu, yapay zekanın anlayamayacağı şekilde karmaşık bir şekilde yazarsak sana 5 diyebilir. Bu verdiğim çok basit bir örnek ve bunlar günümüzün yapay zekalarında burada bulunan trust sistemi gibi bir sistemle engelleniyor ama matematiksel tabanlı olmayan şeyler dışında, yazı halinde bulunan metinlerde bunlar geçerli değil. O yüzden bazı kısımlarına blokaj konuluyor ki bu kısımlar göze batmasın. Göze batan kısmı ChatGPT gibi bir sistemin içindeki yapay zekayı farklı bir yere taşıdığınızda onun ne kadar zeki veya aptal olduğunu belirleyebilmeniz. Yazıyı ne kadar uzun yazacağından konu dahilinde ne kadar uzakta olacağına kadar her şeyi ayarlayabiliyorsunuz bu da çok büyük bir açık yaratıyor sistemin içinde. Sadece bu da değil, attığımız prompt olarak geçen ön sözlerle de bunlar sağlanabiliyor. Kısaca tamamen bozulmuş ve onarılmaya çalışılan bir sistem ama tüm internetti kapsadığından dolayı düzeltilemiyor.Yapay zekanın Alan Turing'in deneyinden itibaren gelişmediğini düşünüyorum ve sadece internetteki bilgiye daha hızlı ulaşmak için kullanılan bir yol olarak kullanılıyor. Siz bu konuda ne düşünüyorsunuz benim son 1 yıllık gözlemim bu şekilde oldu. Daha yükselişe geçeceğini düşünmüyorum yapay zekanın bu 10 yıl içerisinde.",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5465397",
  "comments": [
    {
      "author": "Ondekinecakabilirim",
      "created_time": "September 05, 2023, 07:06:41 PM",
      "body": "Bana kalırsa karamsar bi düşünce yapınız var. 10 yıl önce bugünkü halini sorsaydık, yok o kadar da olamaz derdik hepimiz. Matematik sorularına vereceği cevaplar bile manipüle edilebilir demişsiniz. Doğru. Bana göre de böyle bi açığı var. Ama kolay matematik soruları bizim bildiğimiz şeyler. ChatGPT'nin bunlarla uğraşmasına zaten gerek yok. Yapay zeka bizim yapmakta zorlandığımız işlerle uğraşsın yeter. Ben teknolojiye önem veriyorum. Yapay zekanın teknolojik gelişmelere öncülük yapabilecek ileri bi teknoloji olduğunu düşünüyorum. 10 sene önce bugünkü halini tahmin edemiyorduk. 10 sene sonraki hali de bugün itibariyle tahmin edemeyeceğimiz bi seviye olacak. Önyargılı düşünmek yanlış olur bana kalırsa.",
      "score": 0,
      "upvotes": 0,
      "downvotes": 0
    },
    {
      "author": "EmpeRa0",
      "created_time": "September 05, 2023, 11:56:07 PM",
      "body": "Aslında odaklanmak istediğim nokta toplumun birbirinden ayrılması. Yani bir insan düşün, hayatı belirli bir seviyede ortalama ve kendini belirli bir konuda geliştirmek istiyor. Bu durumda yapacağı şey, internet üzerinden bu konu ile ilgili araştırmak, bu konu hakkında bilgisi olan insanlarla konuşup kendine doğru bir yol haritası düzenleyip gereksiz olan ayrıntılardan uzaklaştırıp o konu üzerine tam uzmanlık elde edebilmek olmalı. Bu kişi yapay zeka aracılığı ile, konu ile ilgili internetten, çoğunluğun dayandırdığı, yani konunun özünde profesyonel olmayan kitlenin internete yaydığı bilgiyi alıyor. Bu durumda kişi internette, kendini geliştirmek istediği konu ile ilgili temelde kalıp gelişim kat edemiyor. Yapay zeka olmadan öncede bu vardı ama bu tarz temelde kalan kişilerin sayısının yapay zeka ile birlikte daha da çoğalacağını düşünüyorum. O adam belki iyi bir yerlere gelebilme potansiyeline sahipken, kişinin araştırma içgüdüsünü içinden alıp temelde soru-cevap şeklinde basit bir yapıya döküyor. Bu da piyasanın personel bakımından düşüşe geçmesine ve kalifiyeli eleman sayısının azalıp ortaya çıkacak olan işin kalitesini düşürüyor. Bu durumda her piyasa etkileniyor. Bir firma düşünelim. Bu firma tarım sektöründe. Bu firmaya giren yazılımcı bir veritabanı yazacak ve bunu yapay zeka üzerinden hallediyor. Ortaya çıkardığı iş o kadar basit ve optimize edilmemiş bir iş olacağından dolayı firma bu durumu, sunucu maliyeti, veritabanına giriş yapacak kişinin verinin tutulma biçimine göre girdisinin süresinin artmasına, bu durumda elde bulunan tahıl miktarının piyasaya geç yansımasına ve firmanın yapacağı anlaşmalarda doğru payda tahıl miktarını belirlemesinin uzun sürmesine ve sözleşmelerin gecikmesine, hatta rakip firmaya yenilmesine sebebiyet verebilir. Verdiğim örnek zinciri ekstrem olabilir ama günümüzün dünyasında hızlı olmak her şeyden önemliyken, bir tren sabit bir hızda ilerlemezse duraktan yolcuda alamaz, çarpacağı yerde de duramaz. Yapay zeka bu ihtimali artırdığını düşünüyorum.",
      "score": 0,
      "upvotes": 0,
      "downvotes": 0
    }
  ]
}