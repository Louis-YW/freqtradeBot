{
  "id": "topic_5439557",
  "title": "Mustang Shelby",
  "author": "Mustang Shelby",
  "created_time": "February 12, 2023, 08:42:29 AM",
  "content": "Konunun yeri bu bölüm mü bilmiyorum ancak burası olduğunu düşündüğüm için burada açmaya karar verdim.Aslında biraz benim yeni yeni fark edip gördüğüm bir teknoloji bu ama kendisi çok eskilerden beridir mevcut. Belki benim gibi kriptoparalara yeni girmiş ama bu kavramı bilmeyen arkadaşlarımız için bir şekilde bilgilendirici olmasını umduğum bir konu olur umarım.Hepimizin cüzdanları, özel anahtarları vs var. Multi Sig adı üstünde birden fazla imzalanmış cüzdanlar. Yani düşünün ki bir kasa var sizde ve 2 anahtarı var. Birisi sizde birisi de en güvendiğiniz kişide. Kasayı tek başına siz açamıyorsunuz, ancak ve ancak 2 kişi yani iki anahtar aynı anda deliğe girip döndüğünde o kasa açılıyor. Multi Sig cüzdanlarda da genel olarak yapılan şey bu. Ne kadar çok anahtar o kadar çok güvenlik demektir. Eğer Multi Sig cüzdan kullanıyorsanız kaç onay gerekiyorsa o onaylar alınmadan cüzdandan hareketler sağlanmaz. Bunun artısı oltalama tabir edilen cüzdandan para kaçırmak için ikincil onayların alınamayacağı için kripto varlıkların habersiz hareketinin engellenmesi demek oluyor. Bu konuda bir kaş seçenek var bu seçeneklerden bazıları 3/3 imza gereken sistem, 4/3, 2/2 gibi sistemler de var ancak en yaygın olanı 3/2 sistemdir. 3 imzadan 2’sinin imzalanması ile kripto varlıklar hareket ettirilebilir.Örneğin siz 3/2 bir cüzdan kullandınız. 3 anahtarın 1 tanesi telefon, diğeri tablet, diğeri ise PC üzerinde konumlandırıldı. Günün birinde telefonunuzu çaldırsanız dahi tablet ve PC üzerinden 2 imzayla kripto varlıklarınızı güvenle transfer edebilirsiniz.3/3 veya 2/2 sistemi ise risk taşıyor. Yine aynı örneği düşünürsek telefonunuz çalındığı için üçüncü onayı alamazsanız kripto varlıklarınızı taşıyamaz ve ona ulaşamazsınız. Bu yüzden 3/2 sistemi daha mantıklı oluyor. Kaynak 2’de belirttiğim gibi bazı Multisig cüzdan oluşturma uygulamaları listelenmiş. Arkadaşlardan bu konuda öneriler varsa açığım. Bilgilerin alındığı kaynak : https://academy.binance.com/tr/articles/what-is-a-multisig-walletKaynak 2 : https://www.alchemy.com/best/multisig-wallets",
  "score": 0,
  "upvotes": 0,
  "downvotes": 0,
  "url": "https://bitcointalk.org/index.php?topic=5439557",
  "comments": [
    {
      "author": "Bthd",
      "created_time": "February 13, 2023, 11:42:07 PM",
      "body": "Multi Sig cüzdanlarla ilgili bilgi edindiğiniz ve alıntı yaptığınız kaynak pek özenerek hazırlanmamış. Quote from: Mustang Shelby on February 12, 2023, 08:42:29 AMNe kadar çok anahtar o kadar çok güvenlik demektir. Eğer Multi Sig cüzdan kullanıyorsanız kaç onay gerekiyorsa o onaylar alınmadan cüzdandan hareketler sağlanmaz. Bunun artısı oltalama tabir edilen cüzdandan para kaçırmak için ikincil onayların alınamayacağı için kripto varlıkların habersiz hareketinin engellenmesi demek oluyor. Multi Sig cüzdanların bir çok avantajı var. Küçük veya büyük toplulukların parasının bir kişiye güvenle saklanması yerine bir gruba güvenle saklanmasını sağlayabilir. Tek bir kişi kendi varlıklarını güvende tutmak için de bu yöntemi kullanabilir lakin anahtar sayısının çok olması ve güvenliğin artmasına dair grafik doğrusal artan bir grafik değildir. Anahtar sayısı arttıkça bunları korumakta zorlaşacaktır. Quote from: Mustang Shelby on February 12, 2023, 08:42:29 AMBu konuda bir kaş seçenek var bu seçeneklerden bazıları 3/3 imza gereken sistem, 4/3, 2/2 gibi sistemler de var ancak en yaygın olanı 3/2 sistemdir. 3 imzadan 2’sinin imzalanması ile kripto varlıklar hareket ettirilebilir.Farklı zincirlerde bir kaç değil sonsuza yakın seçenek mevcut. İster 2/15 ister 14/20 v.b. yapabileceğiniz bir çok kombinasyon var. Quote from: Mustang Shelby on February 12, 2023, 08:42:29 AMÖrneğin siz 3/2 bir cüzdan kullandınız. 3 anahtarın 1 tanesi telefon, diğeri tablet, diğeri ise PC üzerinde konumlandırıldı. Günün birinde telefonunuzu çaldırsanız dahi tablet ve PC üzerinden 2 imzayla kripto varlıklarınızı güvenle transfer edebilirsiniz.Anahtarlar metinde belirtildiği gibi online ortama sık bağlanan cihazlarda barındırıldığı sürece 11/15 kabul oranına sahip Multi Sig wallet hazırlansa bile güvenlik sıfıra yakındır. Bütün anahtarların ayrı ayrı offline ortamlarda farklı kombinasyonlarla dizilmiş şekilde bulundurulması gerekir. Telefon, tablet gibi ortamlarda bulundurulmuş anahtarların güvenliği sıfıra yakındır.",
      "score": 0,
      "upvotes": 0,
      "downvotes": 0
    },
    {
      "author": "Mustang Shelby",
      "created_time": "February 14, 2023, 04:28:55 AM",
      "body": "Verdiğiniz kıymetli bilgiler için teşekkür ediyorum. Kaynaktan edindiğim bilgilere göre hazırlamak istedim ama yanlışlarım da olmuş. doğrusunu aktarıp düzeltme yaptırdığınız için teşekkür ediyorum hocam. Yine de bence güvenli bir şey Multi sig cüzdanlar. Kullanmaya alışabiliriz bence.",
      "score": 0,
      "upvotes": 0,
      "downvotes": 0
    },
    {
      "author": "onurgozupek",
      "created_time": "February 14, 2023, 11:39:22 AM",
      "body": "Güvenilir olan cüzdan değil, bilinçli kullanıcıdır. Cüzdan ne kadar güvenli olsa da kullanıcı o cüzdanı kullanacak kapasitede değilse, kripto varlıklar tehlike altındadır.Multisig (Multi Signature - Çoklu İmza) cüzdanları, normalde kontrolün tek bir kişide olmaması gereken cüzdanlar için tercih edilir. Örneğin borsaların soğuk cüzdanları, saklama hizmet sağlayıcılar, kripto yatırım fonları vs.1-2 BTC için multisig cüzdan kullanılmaz. Çünkü bakiye ne kadar düşük olursa, o bakiyeyi kullanma zorunluluğu / isteği o kadar artacaktır. Multisig cüzdandaki bakiyeyi kısa dönemde kullanacaksanız 3/2'lik çoklu imzalı kurulumda 3 cihazdan 2'sini yanınızda taşımak isteyeceksiniz. Bu da güvenlik riskinizi sıradan cüzdanlarla aynı seviyeye düşürür. Ha tek bir akıllı telefonu ya da bilgisayarı tehlikeye atmışsın, ha 2 cihazı birden. Bir farkı yok.Multisig cüzdan, örneğin bir kripto şirketinde 5 yöneticinin 3'ünün veya 3 yöneticiden 2'sinin birden imzası olmadan işlem yapılmasın isteniyorsa kullanışlıdır. Onun dışında bireysel kullanımlarda en makul kurulum, 1. kendinizde,2. avukatınız veya paranızın tüm kontrolünü emanet edebilecek kadar çok güvendiğiniz birinde3. banka kasasında / güvenli saklama alanındaolacak 3 imzaya sahip bir cüzdandır. İşlem imzalamak için banka kasasına girebilir, daha hızlı davranmanız gerekiyorsa avukatınızla / güvendiğiniz kişiyle iletişime geçip imzalamasını isteyebilirsiniz. Avukattaki ve kasadaki imzaları varisinize miras bırakabilirsiniz. Bu senaryoyu şirketler veya arkadaşlarınızla oluşturduğunuz ortak fonlar için de kullanabilirsiniz. Ama bireysel kullanım için multisig cüzdan bir süre sonra eziyete dönüşecektir...",
      "score": 0,
      "upvotes": 0,
      "downvotes": 0
    },
    {
      "author": "mandown",
      "created_time": "February 14, 2023, 01:28:07 PM",
      "body": "Deneme yapabileceğim multi signature destekli bir test ağı varmıdır?",
      "score": 0,
      "upvotes": 0,
      "downvotes": 0
    },
    {
      "author": "Pierre 2",
      "created_time": "February 14, 2023, 06:52:03 PM",
      "body": "Multi signature mevzusu bence milyon dolarlık ağır abilerin daha çok kullanacağı bir şey, yani en azından bana böyle geliyor. Ayrıca geçenlerde Haluk Levent'in paylaştığı ahbap bağışı için oluşturulmuş cüzdanların da multi-signature olduğu birkaç kişi tarafından iddia edilmişti. Açıkçası bunun nasıl anlaşılabildiğini merak etmedim o yüzden öğrenmedim. Ama ahbap da güzel örnek yani organizasyon cüzdanı mutlaka multi-sig olmalıdır. Bireysel hesapların multisig olmasına gerek yok kesinlikle. Soğuk cüzdanlar gayet yeterli diye düşünüyorum.",
      "score": 0,
      "upvotes": 0,
      "downvotes": 0
    },
    {
      "author": "Bthd",
      "created_time": "February 15, 2023, 12:21:34 AM",
      "body": "Quote from: mandown on February 14, 2023, 01:28:07 PMDeneme yapabileceğim multi signature destekli bir test ağı varmıdır?Bitcoin için electrum ile Multi Signature cüzdan oluşturabilirsiniz. Ethereum için https://safe.global/ üzerinde Goerli Testnet ile deneme gerçekleştirebilir yada avalanche, BSC, optimism gibi görece ucuz zincir yada Layer 2'lerde Multi Sig adres oluşturabilirsiniz.Unutmamanız gereken en önemli şeylerden birisi normal bir adreste BSC, Avalanche, Ethereum'da ortak kullanabilirken Multi Sig için hangi zincirde oluşturduysanız o zincirde kullanabilirsiniz.",
      "score": 0,
      "upvotes": 0,
      "downvotes": 0
    },
    {
      "author": "onurgozupek",
      "created_time": "February 15, 2023, 05:19:31 AM",
      "body": "Quote from: Bthd on February 15, 2023, 12:21:34 AMUnutmamanız gereken en önemli şeylerden birisi normal bir adreste BSC, Avalanche, Ethereum'da ortak kullanabilirken Multi Sig için hangi zincirde oluşturduysanız o zincirde kullanabilirsiniz.Bunu bilmeyen bazıları Ahbap'ın adreslerine farklı ağlardan kripto göndermişler. Dolayısıyla, cüzdanlara gönderilen birkaç bin dolar değerinde kripto para çöpe gitti...Satoshi'nin dediği gibi, hatalı transferleri ekosisteme yapılmış bir bağış gibi düşünebilirsiniz... Ama burada, vatandaşın bir yarasını sarmaya yardımcı olabilecek paralar ziyan oldu.",
      "score": 0,
      "upvotes": 0,
      "downvotes": 0
    },
    {
      "author": "Pierre 2",
      "created_time": "February 17, 2023, 04:43:10 AM",
      "body": "Quote from: onurgozupek on February 15, 2023, 05:19:31 AMQuote from: Bthd on February 15, 2023, 12:21:34 AMUnutmamanız gereken en önemli şeylerden birisi normal bir adreste BSC, Avalanche, Ethereum'da ortak kullanabilirken Multi Sig için hangi zincirde oluşturduysanız o zincirde kullanabilirsiniz.Bunu bilmeyen bazıları Ahbap'ın adreslerine farklı ağlardan kripto göndermişler. Dolayısıyla, cüzdanlara gönderilen birkaç bin dolar değerinde kripto para çöpe gitti...Satoshi'nin dediği gibi, hatalı transferleri ekosisteme yapılmış bir bağış gibi düşünebilirsiniz... Ama burada, vatandaşın bir yarasını sarmaya yardımcı olabilecek paralar ziyan oldu.Bunu ben de fark edip içerlemiştim. Gerçi bağışlarda stabil coin gönderilmesini talep etti Haluk Levent. Bakınca birçok kişi Ethereum, BNB falan da yolladı. Onlar da cüzdan adreslerine bir şekilde yansıdı. Devlet \"ağam ben bunları tanımıyorum sadece USDT/BUSD/USDC atılmasına izin verdim. Bırak o paraları kullanamazsın\" demez umarım diye endişeliyim. Zaten cüzdanlara öyle yüklü para yattı ki afad ın geçen gün halktan topladığı paradan fazla idi.",
      "score": 0,
      "upvotes": 0,
      "downvotes": 0
    },
    {
      "author": "onurgozupek",
      "created_time": "February 17, 2023, 04:53:06 PM",
      "body": "Genosis Safe, bu kripto paraları kurtaracak bir yöntem önermiş. Biraz çalışma gerektirecekmiş ama bir kaç gün içinde diğer zincirlerdeki kriptolar da kurtarılacakmış. https://twitter.com/0x_orkun/status/1625831996873113600?s=20",
      "score": 0,
      "upvotes": 0,
      "downvotes": 0
    },
    {
      "author": "flipme",
      "created_time": "March 08, 2023, 04:27:36 PM",
      "body": "Geçtiğimiz günlerde bir imza kampanyası yöneticisi hacklendiğini söylemişti. İş işten geçtikten sonra ona multisig cüzdan kullanmasını tavsiye edenler olmuştu. Ben konuyu bu olaydan önce kişisel bir güvenlik yöntemi olarak düşünmemiştim. Aslında farklı cihazlarda konumlandırılmış cüzdanlarımız kendimiz için de özel bir güvenlik yöntemi olabilir. Ben multisig cüzdanları daha çok ortak kullanıma uygun cüzdanlar olarak değerlendiriyordum ve zihnimde hep bu yönde düşünceler taşıyordum.",
      "score": 0,
      "upvotes": 0,
      "downvotes": 0
    },
    {
      "author": "Bthd",
      "created_time": "March 08, 2023, 04:56:37 PM",
      "body": "Quote from: flipme on March 08, 2023, 04:27:36 PMGeçtiğimiz günlerde bir imza kampanyası yöneticisi hacklendiğini söylemişti. İş işten geçtikten sonra ona multisig cüzdan kullanmasını tavsiye edenler olmuştu. Ben konuyu bu olaydan önce kişisel bir güvenlik yöntemi olarak düşünmemiştim. Aslında farklı cihazlarda konumlandırılmış cüzdanlarımız kendimiz için de özel bir güvenlik yöntemi olabilir. Ben multisig cüzdanları daha çok ortak kullanıma uygun cüzdanlar olarak değerlendiriyordum ve zihnimde hep bu yönde düşünceler taşıyordum.Multisig cüzdan kendi başına güvenlik demek değildir her bir anahtar tek erişim anahtarıymış gibi offline cihazlarda yada yerlerde saklandığı sürece güvenliği arttırır. Yoksa aynı ağa bağlanan farklı cihazlarda saklanıyor olması v.b. sonucu değiştirmez.",
      "score": 0,
      "upvotes": 0,
      "downvotes": 0
    }
  ]
}